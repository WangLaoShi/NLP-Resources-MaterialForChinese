日照香炉生紫烟，遥看瀑布挂前川。飞流直下三千尺，疑是银河落九天。
长江悲已滞，万里念将归。况属高风晚，山山黄叶飞。
空山新雨后，天气晚来秋。明月松间照，清泉石上流。 竹喧归浣女，莲动下渔舟。随意春芳歇，王孙自可留。
莫笑农家腊酒浑，丰年留客足鸡豚。山重水复疑无路，柳暗花明又一村。萧鼓追随春社近，衣冠简朴古风存。从今若许闲乘月，拄杖无时夜叩门。
故人具鸡黍，邀我至田家。绿树村边合，青山郭外斜。 开筵面场圃，把酒话桑麻。待到重阳日，还来就菊花。
种豆南山下，草盛豆苗稀。晨兴理荒秽，带月荷锄归。道狭草木长，夕露沾我衣。衣沾不足惜，但使愿无违。
江南冰不闭，山泽气潜通。腊月闻山鸟，寒崖见蛰熊。柳林春半合，荻笋乱无丛。回首金陵岸，依依向北风。
朝辞白帝彩云间，千里江陵一日还。两岸猿声啼不住，轻舟已过万重山。
绿波春浪满前陂，极目连云罢亚肥。更被鹭鹚千点雪，破烟来入画屏飞。
众鸟高飞尽，孤云独去闲。相看两不厌，只有敬亭山。
少无适俗韵，性本爱丘山。误落尘网中，一去三十年。羁鸟恋旧林，池鱼思故渊。开荒南野际，守拙归园田。方宅十余亩，草屋八九间。榆柳荫后檐，桃李罗堂前。暧暧远人村，依依墟里烟。狗吠深巷中，鸡鸣桑树颠。户庭无尘杂
八月湖水平，涵虚混太清。气蒸云梦泽，波撼岳阳城。 欲济无舟楫，端居耻圣明。坐观垂钓者，空有羡鱼情。
梅子金黄杏子肥，麦花雪白菜花稀。日长篱落无人过，惟有蜻蜓蛱蝶飞。五月江吴麦秀寒，移秧披絮尚衣单。稻根科斗行如块，田水今年一尺宽。二麦俱秋斗百钱，田家唤作小丰年。饼炉饭甑无饥色，接到西风熟稻天。百沸缲汤雪
中岁颇好道，晚家南山陲。兴来每独往，胜事空自知。 行到水穷处，坐看云起时。偶然值林叟，谈笑无还期。
世味年来薄似纱，谁令骑马客京华。小楼一夜听春雨，深巷明朝卖杏花。矮纸斜行闲作草，晴窗细乳戏分茶。素衣莫起风尘叹，犹及清明可到家。
衣上征尘杂酒痕，远游无处不消魂。此身合是诗人未？细雨骑驴入剑门。
太乙近天都，连山接海隅。白云回望合，青霭入看无。 分野中峰变，阴晴众壑殊。欲投人处宿，隔水问樵夫。
野外罕人事，穷巷寡轮鞅。白日掩荆扉，虚室绝尘想。时复墟曲人，披草共来往。相见无杂言，但道桑麻长。桑麻日已长，我土日已广。常恐霜霰至，零落同草莽。
久去山泽游，浪莽林野娱。试携子侄辈，披榛步荒墟。徘徊丘垄间，依依昔人居。井灶有遗处，桑竹残杇株。借问采薪者，此人皆焉如？薪者向我言，死没无复余。一世异朝市，此语真不虚。人生似幻化，终当归空无。
怅恨独策还，崎岖历榛曲。山涧清且浅，可以濯吾足。漉我新熟酒，只鸡招近局。日入室中暗，荆薪代明烛。欢来苦夕短，已复至天旭。
松叶堪为酒，春来酿几多。不辞山路远，踏雪也相过。
柳花深巷午鸡声，桑叶尖新绿未成。坐睡觉来无一事，满窗晴日看蚕生。土膏欲动雨频催，万草千花一饷开；舍后荒畦犹绿秀，邻家鞭笋过墙来。高田二麦接山青，傍水低田绿未耕；桃奇满村春似锦，踏歌椎鼓过清明。老盆初熟杜
木末芙蓉花，山中发红萼。涧户寂无人，纷纷开且落。
北山白云里，隐者自怡悦。相望试登高，心飞逐鸟灭。 愁因薄暮起，兴是清秋发。时见归村人，沙行渡头歇。 天边树若荠，江畔舟如月。何当载酒来，共醉重阳节。
垂钓坐盘石，水清心亦闲。鱼行潭树下，猿挂岛藤间。 游女昔解佩，传闻于此山。求之不可得，沿月棹歌还。
再见封侯万户，立谈赐璧一双。讵胜耦耕南亩，何如高卧东窗。
夫因兵死守蓬茅，麻苎衣衫鬓发焦。桑柘废来犹纳税，田园荒后尚征苗。时挑野菜和根煮，旋斫生柴带叶烧。任是深山更深处，也应无计避征徭。
厌见千门万户，经过北里南邻。官府鸣珂有底，崆峒散发何人。
屋上春鸠鸣，村边杏花白。持斧伐远扬，荷锄觇泉脉。 归燕识故巢，旧人看新历。临觞忽不御，惆怅远行客。
积雨空林烟火迟，蒸藜炊黍饷东菑。漠漠水田飞白鹭，阴阴夏木啭黄鹂。山中习静观朝槿，松下清斋折露葵。野老与人争席罢，海鸥何事更相疑。
太虚生月晕，舟子知天风。挂席候明发，渺漫平湖中。中流见匡阜，势压九江雄。黯黮凝黛色，峥嵘当曙空。香炉初上日，瀑水喷成虹。久欲追尚子，况兹怀远公。我来限于役，未暇息微躬。淮海途将半，星霜岁欲穷。寄言岩栖者
紫青莼菜卷荷香，玉雪芹芽拔薤长。自撷溪毛充晚供，短篷风雨宿横塘。湖莲旧荡藕新翻，小小荷钱没涨痕。斟酌梅天风浪紧，更从外水种芦根。胡蝶双双入菜花，日长无客到田家。鸡飞过篱犬吠窦，知有行商来买茶。湔裙水满绿
桃红复含宿雨，柳绿更带朝烟。花落家童未扫，莺啼山客犹眠。
斜阳照墟落，穷巷牛羊归。野老念牧童，倚杖候荆扉。雉雊麦苗秀，蚕眠桑叶稀。田夫荷锄至，相见语依依。即此羡闲逸，怅然吟式微。
新晴原野旷，极目无氛垢。郭门临渡头，村树连谿口。 白水明田外，碧峰出山后。农月无闲人，倾家事南亩。
悠悠清江水，水落沙屿出。回潭石下深，绿筱岸傍密。 鲛人潜不见，渔父歌自逸。忆与君别时，泛舟如昨日。 夕阳开返照，中坐兴非一。南望鹿门山，归来恨如失。
弊庐隔尘喧，惟先养恬素。卜邻近三径，植果盈千树。粤余任推迁，三十犹未遇。书剑时将晚，丘园日已暮。晨兴自多怀，昼坐常寡悟。冲天羡鸿鹄，争食羞鸡鹜。望断金马门，劳歌采樵路。乡曲无知己，朝端乏亲故。谁能为扬雄
水亭凉气多，闲棹晚来过。涧影见松竹，潭香闻芰荷。 野童扶醉舞，山鸟助酣歌。幽赏未云遍，烟光奈夕何。
微雨众卉新，一雷惊蛰始。田家几日闲，耕种从此起。丁壮俱在野，场圃亦就理。归来景常晏，饮犊西涧水。饥劬不自苦，膏泽且为喜。仓禀无宿储，徭役犹未已。方惭不耕者，禄食出闾里。
老农家贫在山住，耕种山田三四亩。苗疏税多不得食，输入官仓化为土。岁暮锄犁傍空室，呼儿登山收橡实。西江贾客珠百斛，船中养犬长食肉。
浮世事无限，何须要到头。壮心为客尽，孤迹卧云休。匣剑已全弃，林僧亦少酬。从来愁恨意，乞待外人愁。
云居山客草为鞋，路转千峰此寄来。昨日公余偷步蹑，万端心绪忆天台。
蜀中春艳世间殊，比竝陈园恐未如。数里花光浮暖日，六街尘净见香车。翻空雅乐催欢处，入格新诗上板初。方信承平无一事，淮阳閒杀老尚书。
谁言田家乐，所乐亦岂常。耕敛稍不给，丰歉复相当。五月了蚕事，十月登稻粱。所入不偿用，闲少实多忙。营营事公私，劳苦过即忘。岁功已告毕，蜡社聚一方。酌酒宰鸡豚，鼓腹坐山阳。宁知朱门内，
