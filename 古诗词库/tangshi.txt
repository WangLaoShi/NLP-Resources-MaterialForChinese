天地英雄气，千秋尚凛然。势分三足鼎，业复五铢钱。 得相能开国，生儿不象贤。凄凉蜀故妓，来舞魏宫前。
梧桐相待老，鸳鸯会双死。贞女贵徇夫，舍生亦如此。波澜誓不起，妾心井中水。
前年伐月支，城上没全师。蕃汉断消息，死生长别离。 无人收废帐，归马识残旗。欲祭疑君在，天涯哭此时。
谢公最小偏怜女，嫁与黔娄百事乖。顾我无衣搜画箧，泥他沽酒拔金钗。野蔬充膳甘长藿，落叶添薪仰古槐。今日俸钱过十万，与君营奠复营斋。
泪湿罗巾梦不成，夜深前殿按歌声。 红颜未老恩先断，斜倚薰笼坐到明。
禁门宫树月痕过，媚眼唯看宿燕窠。 斜拔玉钗灯影畔，剔开红焰救飞蛾。
日光斜照集灵台，红树花迎晓露开。 昨夜上皇新授箓，太真含笑入帘来。
彩楼歌馆正融融，一骑星飞锦帐空。老尽名花春不管，年年啼鸟怨东风。
红叶晚萧萧，长亭酒一瓢。残云归太华，疏雨过中条。 树色随山迥，河声入海遥。帝乡明日到，犹自梦渔樵。
元和天子神武姿，彼何人哉轩与羲。誓将上雪列圣耻，坐法宫中朝四夷。淮西有贼五十载，封狼生貙貙生罴。不据山河据平地，长戈利矛日可麾。帝得圣相相曰度，贼斫不死神扶持。腰悬相印作都统，阴风惨澹天王旗。愬武古通作
君不见，黄河之水天上来，奔流到海不复回。君不见，高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯
相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。
千山鸟飞绝，万径人踪灭。孤舟蓑笠翁，独钓寒江雪。
床前明月光，疑是地上霜。举头望明月，低头思故乡。
葡萄美酒夜光杯，欲饮琵琶马上催。醉卧沙场君莫笑，古来征战几人回？
国破山河在，城春草木深。感时花溅泪，恨别鸟惊心。 烽火连三月，家书抵万金。白头搔更短，浑欲不胜簪。
汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。云鬓花颜金
少小离家老大回，乡音无改鬓毛催。儿童相见不相识，笑问客从何处来。
故人西辞黄鹤楼，烟花三月下扬州。孤帆远影碧空尽，唯见长江天际流。
独在异乡为异客，每逢佳节倍思亲。遥知兄弟登高处，遍插茱萸少一人。
秦时明月汉时关，万里长征人未还。但使龙城飞将在，不教胡马度阴山。
云母屏风烛影深，长河渐落晓星沉。嫦娥应悔偷灵药，碧海青天夜夜心。
金樽清酒斗十千，玉盘珍羞直万钱。停杯投箸不能食，拔剑四顾心茫然。欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难！行路难！多歧路，今安在？长风破浪会有时，直挂云帆济沧海。
北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。(另版本：都护铁衣冷犹著)瀚海阑干百丈冰，愁云惨淡万里凝。中军置酒饮归客，胡琴
护霜云映月朦胧，乌鹊争飞井上桐。夜半酒醒人不觉，满池荷叶动秋风。
君问归期未有期，巴山夜雨涨秋池。 何当共剪西窗烛，却话巴山夜雨时。
岱宗夫如何？齐鲁青未了。造化钟神秀，阴阳割昏晓。荡胸生层云，决眦入归鸟。会当凌绝顶，一览众山小。
白日依山尽，黄河入海流。欲穷千里目，更上一层楼。
流远荆门外，来从楚国游。山随平野尽，江入大荒流。 月下飞天镜，云生结海楼。仍连故乡水，万里送行舟。
花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时相交欢，醉后各分散。永结无情游，相期邈云汉。
空山新雨后，天气晚来秋。明月松间照，清泉石上流。 竹喧归浣女，莲动下渔舟。随意春芳歇，王孙自可留。
渭城朝雨浥轻尘，客舍青青柳色新。(一作：客舍依依杨柳春)劝君更尽一杯酒，西出阳关无故人。
烟笼寒水月笼沙，夜泊秦淮近酒家。 商女不知亡国恨，隔江犹唱后庭花。
海上生明月，天涯共此时。情人怨遥夜，竟夕起相思。 灭烛怜光满，披衣觉露滋。不堪盈手赠，还寝梦佳期。
昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。
青山横北郭，白水绕东城。此地一为别，孤蓬万里征。 浮云游子意，落日故人情。挥手自兹去，萧萧班马鸣。
更深月色半人家，北斗阑干南斗斜。 今夜偏知春气暖，虫声新透绿窗纱。
城阙辅三秦，风烟望五津。与君离别意，同是宦游人。 海内存知己，天涯若比邻。无为在岐路，儿女共沾巾。
长相思，在长安。络纬秋啼金井阑，微霜凄凄簟色寒。孤灯不明思欲绝，卷帷望月空长叹。美人如花隔云端！上有青冥之长天，下有渌水之波澜。天长路远魂飞苦，梦魂不到关山难。长相思，摧心肝！
离离原上草，一岁一枯荣。野火烧不尽，春风吹又生。 远芳侵古道，晴翠接荒城。又送王孙去，萋萋满别情。
故人具鸡黍，邀我至田家。绿树村边合，青山郭外斜。 开筵面场圃，把酒话桑麻。待到重阳日，还来就菊花。
折戟沉沙铁未销，自将磨洗认前朝。东风不与周郎便，铜雀春深锁二乔。
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。
客路青山外，行舟绿水前。潮平两岸阔，风正一帆悬。 海日生残夜，江春入旧年。乡书何处达，归雁洛阳边。
清晨入古寺，初日照高林。竹径通幽处，禅房花木深。 山光悦鸟性，潭影空人心。万籁此都寂，但馀钟磬音。
春眠不觉晓，处处闻啼鸟。夜来风雨声，花落知多少。
寒雨连江夜入吴，平明送客楚山孤。洛阳亲友如相问，一片冰心在玉壶。
江南冰不闭，山泽气潜通。腊月闻山鸟，寒崖见蛰熊。柳林春半合，荻笋乱无丛。回首金陵岸，依依向北风。
慈母手中线，游子身上衣。临行密密缝，意恐迟迟归。谁言寸草心，报得三春晖。
昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。
朝辞白帝彩云间，千里江陵一日还。两岸猿声啼不住，轻舟已过万重山。
弃我去者，昨日之日不可留；乱我心者，今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天揽明月。抽刀断水水更流，举杯消愁愁更愁。人生在世不称意，明朝散
山中相送罢，日暮掩柴扉。春草明年绿，王孙归不归。
功盖三分国，名高八阵图。江流石不转，遗恨失吞吴。
故园东望路漫漫，双袖龙钟泪不干。 马上相逢无纸笔，凭君传语报平安。
戍鼓断人行，秋边一雁声。露从今夜白，月是故乡明。 有弟皆分散，无家问死生。寄书长不避，况乃未休兵。
月落乌啼霜满天，江枫渔火对愁眠。姑苏城外寒山寺，夜半钟声到客船。
元和十年，予左迁九江郡司马。明年秋，送客湓浦口，闻舟中夜弹琵琶者。听其音，铮铮然有京都声。问其人，本长安倡女，尝学琵琶于穆、曹二善才。年长色衰，委身为贾人妇。遂命酒，使快弹数曲。曲罢悯默，自叙少小时欢乐
东流既瀰瀰，南纪信滔滔。水激沉碑岸，波骇弄珠皋。含星映浅石，浮盖下奔涛。溜阔霞光近，川长晓气高。樯乌转轻翼，戏鸟落风毛。客心既多绪，长歌且代劳。
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆？只是当时已惘然。
君自故乡来，应知故乡事。来日绮窗前，寒梅著花未？
移家虽带郭，野径入桑麻。近种篱边菊，秋来未著花。 扣门无犬吠，欲去问西家。报道山中去，归时每日斜。
月黑雁飞高，单于夜遁逃。欲将轻骑逐，大雪满弓刀。
空山不见人，但闻人语响。返景入深林，复照青苔上。
八月湖水平，涵虚混太清。气蒸云梦泽，波撼岳阳城。 欲济无舟楫，端居耻圣明。坐观垂钓者，空有羡鱼情。
向晚意不适，驱车登古原。夕阳无限好，只是近黄昏。
红豆生南国，春来发几枝。愿君多采撷，此物最相思。
梁山镇地险，积石阻云端。深谷下寥廓，层岩上郁盘。飞梁架绝岭，栈道接危峦。揽辔独长息，方知斯路难。
长安一片月，万户捣衣声。秋风吹不尽，总是玉关情。何日平胡虏，良人罢远征。
朱雀桥边野草花，乌衣巷口夕阳斜。 旧时王谢堂前燕，飞入寻常百姓家。
林暗草惊风，将军夜引弓。平明寻白羽，没在石棱中。
高高秋月明，北照辽阳城。塞迥光初满，风多晕更生。征人望乡思，战马闻鼙惊。朔风悲边草，胡沙暗虏营。霜凝匣中剑，风惫原上旌。早晚谒金阙，不闻刁斗声。
昔闻洞庭水，今上岳阳楼。吴楚东南坼，乾坤日夜浮。 亲朋无一字，老病有孤舟。戎马关山北，凭轩涕泗流。
丞相祠堂何处寻，锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟。
风急天高猿啸哀，渚清沙白鸟飞回。无边落木萧萧下，不尽长江衮衮来。万里悲秋常作客，百年多病独登台。艰难苦恨繁霜鬓，潦倒新停浊酒杯。
回乐峰前沙似雪，受降城外月如霜。不知何处吹芦管，一夜征人尽望乡。
移舟泊烟渚，日暮客愁新。野旷天低树，江清月近人。
独怜幽草涧边生，上有黄鹂深树鸣。 春潮带雨晚来急，野渡无人舟自横。
前不见古人，后不见来者。 念天地之悠悠，独怆然而涕下。
嗟君此别意何如，驻马衔杯问谪居。巫峡啼猿数行泪，衡阳归雁几封书。青枫江上秋帆远，白帝城边古木疏。圣代即今多雨露，暂时分手莫踌躇。
木落雁南度，北风江上寒。我家襄水上，遥隔楚云端。 乡泪客中尽，孤帆天际看。迷津欲有问，平海夕漫漫。
海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈一作“天台一万八千丈”，对此欲倒东南倾。我欲因之梦吴越，一夜飞度镜湖月。湖月照我影，送我至剡溪。谢公
重帏深下莫愁堂，卧后清宵细细长。神女生涯原是梦，小姑居处本无郎。风波不信菱枝弱，月露谁教桂叶香。直道相思了无益，未妨惆怅是清狂。
飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰！
镜湖三百里，菡萏发荷花。五月西施采，人看隘若耶。回舟不待月，归去越王家。
鹫翎金仆姑，燕尾绣蝥弧。独立扬新令，千营共一呼。
劝君莫惜金缕衣，劝君惜取少年时。 花开堪折直须折，莫待无花空折枝。
明朝驿使发，一夜絮征袍。素手抽针冷，那堪把剪刀。裁缝寄远道，几日到临洮。
三日入厨下，洗手作羹汤。未谙姑食性，先遣小姑尝。
日色欲尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。此曲有意无人传，愿随春风寄燕然。忆君迢迢隔青天，昔日横波目，今作流泪泉。不信妾断肠，归来看取明镜前。
落叶聚还散，征禽去不归。以我穷途泣，沾君出塞衣。
岐王宅里寻常见，崔九堂前几度闻。 正是江南好风景，落花时节又逢君。
君不见走马川行雪海边，平沙莽莽黄入天。 轮台九月风夜吼，一川碎石大如斗，随风满地石乱走。 匈奴草黄马正肥，金山西见烟尘飞，汉家大将西出师。 将军金甲夜不脱，半夜军行戈相拨，风头如刀面如割。 马毛带雪汗气蒸，五
皓月流春城，华露积芳草。坐念绮窗空，翻伤清景好。清景终若斯，伤多人自老。
细草微风岸，危樯独夜舟。星垂平野阔，月涌大江流。 名岂文章著，官因老病休。飘飘何所似，天地一沙鸥。
绿蚁新醅酒，红泥小火垆。晚来天欲雪，能饮一杯无。
来是空言去绝踪，月斜楼上五更钟。梦为远别啼难唤，书被催成墨未浓。蜡照半笼金翡翠，麝熏微度绣芙蓉。刘郎已恨蓬山远，更隔蓬山一万重！
大道如青天，我独不得出。羞逐长安社中儿，赤鸡白雉赌梨栗。弹剑作歌奏苦声，曳裾王门不称情。淮阴市井笑韩信，汉朝公卿忌贾生。君不见昔时燕家重郭隗，拥篲折节无嫌猜。剧辛、乐毅感恩分，输肝剖胆效英才。昭王白骨萦
凤凰台上凤凰游，凤去台空江自流。吴宫花草埋幽径，晋代衣冠成古丘。三山半落青天外，二水中分白鹭洲。总为浮云能蔽日，长安不见使人愁。
寥落古行宫，宫花寂寞红。白头宫女在，闲坐说玄宗。
松下问童子，言师采药去。只在此山中，云深不知处。
眼前迎送不曾休，相续轮蹄似水流。门外若无南北路，人间应免别离愁。苏秦六印归何日，潘岳双毛去值秋。莫怪分襟衔泪语，十年耕钓忆沧洲。
西陆蝉声唱，南冠客思侵。那堪玄鬓影，来对白头吟。 露重飞难进，风多响易沉。无人信高洁，谁为表予心。
中岁颇好道，晚家南山陲。兴来每独往，胜事空自知。 行到水穷处，坐看云起时。偶然值林叟，谈笑无还期。
终南阴岭秀，积雪浮云端。林表明霁色，城中增暮寒。
白日登山望烽火，黄昏饮马傍交河。行人刁斗风沙暗，公主琵琶幽怨多。野云万里无城郭，雨雪纷纷连大漠。胡雁哀鸣夜夜飞，胡儿眼泪双双落。闻道玉门犹被遮，应将性命逐轻车。年年战骨埋荒外，空见蒲桃入汉家。
春城无处不飞花，寒食东风御柳斜。 日暮汉宫传蜡烛，轻烟散入五侯家。
凤尾香罗薄几重，碧文圆顶夜深缝。扇裁月魄羞难掩，车走雷声语未通。曾是寂寥金烬暗，断无消息石榴红。斑骓只系垂杨岸，何处西南任好风。
孤云将野鹤，岂向人间住。莫买沃洲山，时人已知处。
玉阶生白露，夜久侵罗袜。却下水晶帘，玲珑望秋月。
东皋薄暮望，徙倚欲何依。树树皆秋色，山山唯落晖。 牧人驱犊返，猎马带禽归。相顾无相识，长歌怀采薇。
兹楼日登眺，流岁暗蹉跎。坐厌淮南守，秋山红树多。
岁岁金河复玉关，朝朝马策与刀环。 三春白雪归青冢，万里黄河绕黑山。
云想衣裳花想容，春风拂槛露华浓。 若非群玉山头见，会向瑶台月下逢。
楚塞三湘接，荆门九派通。江流天地外，山色有无中。 郡邑浮前浦，波澜动远空。襄阳好风日，留醉与山翁。
苍苍竹林寺，杳杳钟声晚。荷笠带夕阳，青山独归远。
莺啼燕语报新年，马邑龙堆路几千。家住层城临汉苑，心随明月到胡天。机中锦字论长恨，楼上花枝笑独眠。为问元戎窦车骑，何时返旆勒燕然。
吾爱孟夫子，风流天下闻。红颜弃轩冕，白首卧松云。 醉月频中圣，迷花不事君。高山安可仰，徒此揖清芬。
死别已吞声，生别常恻恻。江南瘴疠地，逐客无消息。 故人入我梦，明我长相忆。恐非平生魂，路远不可测。 魂来枫叶青，魂返关塞黑。君今在罗网，何以有羽翼。 落月满屋梁，犹疑照颜色。水深波浪阔，无使皎龙得。
岁暮阴阳催短景，天涯霜雪霁寒宵。五更鼓角声悲壮，三峡星河影动摇。野哭几家闻战伐，夷歌数处起渔樵。卧龙跃马终黄土，人事依依漫寂寥。
有耳莫洗颍川水，有口莫食首阳蕨。含光混世贵无名，何用孤高比云月？吾观自古贤达人，功成不退皆殒身。子胥既弃吴江上，屈原终投湘水滨。陆机雄才岂自保？李斯税驾苦不早。华亭鹤唳讵可闻？上蔡苍鹰何足道？君不见吴中
太乙近天都，连山接海隅。白云回望合，青霭入看无。 分野中峰变，阴晴众壑殊。欲投人处宿，隔水问樵夫。
燕台一望客心惊，箫鼓喧喧汉将营。万里寒光生积雪，三边曙色动危旌。沙场烽火连胡月，海畔云山拥蓟城。少小虽非投笔吏，论功还欲请长缨。
风吹柳花满店香，吴姬压酒唤客尝。金陵子弟来相送， 欲行不行各尽觞。请君试问东流水，别意与之谁短长。
新妆宜面下朱楼，深锁春光一院愁。 行到中庭数花朵，蜻蜓飞上玉搔头。
自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。时难年荒世业空，弟兄羁旅各西东。田园寥落干戈后，骨肉流离道路中。吊影分为千里雁，辞
寂寂花时闭院门，美人相并立琼轩。 含情欲说宫中事，鹦鹉前头不敢言。
金井梧桐秋叶黄，珠帘不卷夜来霜。 金炉玉枕无颜色，卧听南宫清漏长。 奉帚平明金殿开，暂将团扇共裴回。 玉颜不及寒鸦色，犹带昭阳日影来。
乡心新岁切，天畔独潸然。老至居人下，春归在客先。 岭猿同旦暮，江柳共风烟。已似长沙傅，从今又几年。
山光忽西落，池月渐东上。散发乘夕凉，开轩卧闲敞。荷风送香气，竹露滴清响。欲取鸣琴弹，恨无知音赏。感此怀故人，中宵劳梦想。
玉关芳信断，兰闺锦字新。愁来好自抑，念切已含嚬。虚牖风惊梦，空床月厌人。归期倘可促，勿度柳园春。
青山隐隐水迢迢，秋尽江南草木凋。 二十四桥明月夜，玉人何处教吹箫。
迢递三巴路，羁危万里身。乱山残雪夜，孤烛异乡人。渐与骨肉远，转于僮仆亲。那堪正飘泊，明日岁华新。
清川带长薄，车马去闲闲。流水如有意，暮禽相与还。 荒城临古渡，落日满秋山。迢递嵩高下，归来且闭关。
望君烟水阔，挥手泪沾巾。飞鸟没何处，青山空向人。 长江一帆远，落日五湖春。谁见汀洲上，相思愁白蘋
人事有代谢，往来成古今。江山留胜迹，我辈复登临。 水落鱼梁浅，天寒梦泽深。羊公碑字在，读罢泪沾襟。
请君留楚调，听我吟燕歌。家在辽水头，边风意气多。出身为汉将，正值戎未和。雪中凌天山，冰上渡交河。大小百馀战，封侯竟蹉跎。归来灞陵下，故旧无相过。雄剑委尘匣，空门垂雀罗。玉簪还赵女，宝瑟付齐娥。昔日不
车辚辚，马萧萧，行人弓箭各在腰。爷娘妻子走相送，尘埃不见咸阳桥。牵衣顿足拦道哭，哭声直上干云霄。道傍过者问行人，行人但云点行频。或从十五北防河，便至四十西营田。去时里正与裹头，归来头白还戍边。边庭流血成
人生不相见，动如参与商。今夕复何夕，共此灯烛光。 少壮能几时，鬓发各已苍。访旧半为鬼，惊呼热中肠。 焉知二十载，重上君子堂。昔别君未婚，儿女忽成行。 怡然敬父执，问我来何方。问答乃未已，儿女罗酒浆。 夜雨翦春
云开远见汉阳城，犹是孤帆一日程。估客昼眠知浪静，舟人夜语觉潮生。三湘衰鬓逢秋色，万里归心对月明。旧业已随征战尽，更堪江上鼓鼙声。
宣室求贤访逐臣，贾生才调更无伦。可怜夜半虚前席，不问苍生问鬼神。
冰簟银床梦不成，碧天如水夜云轻。 雁声远过潇湘去，十二楼中月自明。
打起黄莺儿，莫教枝上啼。啼时惊妾梦，不得到辽西。
寄语双莲子，须知用意深。莫嫌一点苦，便拟弃莲心。
故国三千里，深宫二十年。一声何满子，双泪落君前。
野幕敞琼筵，羌戎贺劳旋。醉和金甲舞，雷鼓动山川。
幽意无断绝，此去随所偶。晚风吹行舟，花路入溪口。际夜转西壑，隔山望南斗。潭烟飞溶溶，林月低向后。生事且弥漫，愿为持竿叟。
清溪深不测，隐处唯孤云。松际露微月，清光犹为君。 茅亭宿花影，药院滋苔纹。余亦谢时去，西山鸾鹤群。
泠泠七丝上，静听松风寒。古调虽自爱，今人多不弹。
北山白云里，隐者自怡悦。相望试登高，心飞逐鸟灭。 愁因薄暮起，兴是清秋发。时见归村人，沙行渡头歇。 天边树若荠，江畔舟如月。何当载酒来，共醉重阳节。
塔势如涌出，孤高耸天宫。登临出世界，磴道盘虚空。 突兀压神州，峥嵘如鬼工。四角碍白日，七层摩苍穹。 下窥指高鸟，俯听闻惊风。连山若波涛，奔凑似朝东。 青槐夹驰道，宫馆何玲珑。秋色从西来，苍然满关中。 五陵北原
端居正无绪，那复发秦筝。纤指传新意，繁弦起怨情。悠扬思欲绝，掩抑态还生。岂是声能感，人心自不平。
垂緌饮清露，流响出疏桐。居高声自远，非是藉秋风。
早被婵娟误，欲妆临镜慵。承恩不在貌，教妾若为容。 风暖鸟声碎，日高花影重。年年越溪女，相忆采芙蓉。
逢著平乐儿，论交鞍马前。与酤一斗酒，恰用十千钱。后余在关内，作事多迍邅。何肯相救援，徒闻宝剑篇。
闻道黄龙戍，频年不解兵。可怜闺里月，长在汉家营。少妇今春意，良人昨夜情。谁能将旗鼓，一为取龙城。
摇落深知宋玉悲，风流儒雅亦吾师。怅望千秋一洒泪，萧条异代不同时。江山故宅空文藻，云雨荒台岂梦思。最是楚宫俱泯灭，舟人指点到今疑。
蝉鸣空桑林，八月萧关道。出塞入塞寒，处处黄芦草。从来幽并客，皆共沙尘老。不学游侠儿，矜夸紫骝好。
饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。
一枝红艳露凝香，云雨巫山枉断肠。借问汉宫谁得似，可怜飞燕倚新妆。
名花倾国两相欢，常得君王带笑看。解释春风无限恨，沉香亭北倚栏杆。 
阳月南飞雁，传闻至此回。我行殊未已，何日复归来。 江静潮初落，林昏瘴不开。明朝望乡处，应见陇头梅。
艳色天下重，西施宁久微。朝仍越溪女，暮作吴宫妃。贱日岂殊众，贵来方悟稀。邀人傅香粉，不自著罗衣。君宠益娇态，君怜无是非。当时浣纱伴，莫得同车归。持谢邻家子，效颦安可希。
少年十五二十时，步行夺得胡马骑。射杀中山白额虎，肯数邺下黄须儿！一身转战三千里，一剑曾当百万师。汉兵奋迅如霹雳，虏骑崩腾畏蒺藜。卫青不败由天幸，李广无功缘数奇。自从弃置便衰朽，世事蹉跎成白首。昔时飞箭无
渔舟逐水爱山春，两岸桃花夹古津。坐看红树不知远，行尽青溪不见人。山口潜行始隈隩，山开旷望旋平陆。遥看一处攒云树，近入千家散花竹。樵客初传汉姓名，居人未改秦衣服。居人共住武陵源，还从物外起田园。月明松下房
寒山转苍翠，秋水日潺湲。倚杖柴门外，临风听暮蝉。 渡头馀落日，墟里上孤烟。复值接舆醉，狂歌五柳前。
晚年唯好静，万事不关心。自顾无长策，空知返旧林。 松风吹解带，山月照弹琴。君问穷通理，渔歌入浦深。
别馆春还淑气催，三宫路转凤凰台。云飞北阙轻阴散，雨歇南山积翠来。御柳遥随天仗发，林花不待晓风开。已知圣泽深无限，更喜年芳入睿才。
主人有酒欢今夕，请奏鸣琴广陵客。月照城头乌半飞，霜凄万树风入衣。铜炉华烛烛增辉，初弹渌水后楚妃。一声已动物皆静，四座无言星欲稀。清淮奉使千馀里，敢告云山从此始。
高卧南斋时，开帷月初吐。清辉淡水木，演漾在窗户。苒苒几盈虚，澄澄变今古。美人清江畔，是夜越吟苦。千里其如何，微风吹兰杜。
昨夜风开露井桃，未央前殿月轮高。 平阳歌舞新承宠，帘外春寒赐锦袍。
征客戍金微，愁闺独掩扉。尘埃生半榻，花絮落残机。褪暖蚕初卧，巢昏燕欲归。春风日向尽，衔涕作征衣。
秦地罗敷女，采桑绿水边。素手青条上，红妆白日鲜。蚕饥妾欲去，五马莫留连。
我本楚狂人，凤歌笑孔丘。手持绿玉杖，朝别黄鹤楼。五岳寻仙不辞远，一生好入名山游。庐山秀出南斗傍，屏风九叠云锦张。影落明湖青黛光，金阙前开二峰长，银河倒挂三石梁。香炉瀑布遥相望，回崖沓嶂凌苍苍。翠影红霞映
暮从碧山下，山月随人归。却顾所来径，苍苍横翠微。相携及田家，童稚开荆扉。绿竹入幽径，青萝拂行衣。欢言得所憩，美酒聊共挥。长歌吟松风，曲尽河星稀。我醉君复乐，陶然共忘机。
牛渚西江夜，青天无片云。登舟望秋月，空忆谢将军。 余亦能高咏，斯人不可闻。明朝挂帆席，枫叶落纷纷。
去年花里逢君别，今日花开已一年。世事茫茫难自料，春愁黯黯独成眠。身多疾病思田里，邑有流亡愧俸钱。闻道欲来相问讯，西楼望月几回圆。
楚江微雨里，建业暮钟时。漠漠帆来重，冥冥鸟去迟。 海门深不见，浦树远含滋。相送情无限，沾襟比散丝。
少陵野老吞声哭，春日潜行曲江曲。江头宫殿锁千门，细柳新蒲为谁绿？忆昔霓旌下南苑，苑中万物生颜色。昭阳殿里第一人，同辇随君侍君侧。辇前才人带弓箭，白马嚼啮黄金勒。翻身向天仰射云，一笑正坠双飞翼。明眸皓齿今
绝代有佳人，幽居在空谷。自云良家子，零落依草木。 关中昔丧败，兄弟遭杀戮。官高何足论，不得收骨肉。 世情恶衰歇，万事随转烛。夫婿轻薄儿，新人已如玉。 合昏尚知时，鸳鸯不独宿。但见新人笑，那闻旧人哭。 在山泉水
清秋幕府井梧寒，独宿江城蜡炬残。永夜角声悲自语，中天月色好谁看。风尘荏苒音书绝，关塞萧条行路难。已忍伶俜十年事，强移栖息一枝安。
支离东北风尘际，漂泊西南天地间。三峡楼台淹日月，五溪衣服共云山。羯胡事主终无赖，词客哀时且未还。庾信平生最萧瑟，暮年诗赋动江关。
天秋月又满，城阙夜千重。还作江南会，翻疑梦里逢。 风枝惊暗鹊，露草覆寒蛩。羁旅长堪醉，相留畏晓钟。
城上高楼接大荒，海天愁思正茫茫。惊风乱飐芙蓉水，密雨斜侵薜荔墙。岭树重遮千里目，江流曲似九回肠。共来百越文身地，犹自音书滞一乡。
门径俯清溪，茅檐古木齐。红尘飘不到，时有水禽啼。
洞房昨夜停红烛，待晓堂前拜舅姑。 妆罢低声问夫婿，画眉深浅入时无。
昔我游宋中，惟梁孝王都。名今陈留亚，剧则贝魏俱。邑中九万家，高栋照通衢。舟车半天下，主客多欢娱。白刃雠不义，黄金倾有无。杀人红尘里，报答在斯须。忆与高李辈，论交入酒垆。两公壮藻思，得我色敷腴。气酣登
御街多行客，行客悲春风。楚老几代人，种田炀帝宫。零落池台势，高低禾黍中。
早春见花枝，朝朝恨发迟。直看花落尽，却意未开时。以此方人世，弥令感盛衰。始知山简绕，频向习家池。
为有云屏无限娇，凤城寒尽怕春宵。 无端嫁得金龟婿，辜负香衾事早朝。
瑶池阿母绮窗开，黄竹歌声动地哀。 八骏日行三万里，穆王何事不重来。
旌旗不整奈君何，南去人稀北去多。尘土已残香粉艳，荔枝犹到马嵬坡。
北斗七星高，哥舒夜带刀。至今窥牧马，不敢过临洮。
露气寒光集，微阳下楚丘。猿啼洞庭树，人在木兰舟。广泽生明月，苍山夹乱流。云中君不见，竟夕自悲秋。
兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折！
妾发初覆额，折花门前剧。郎骑竹马来，绕床弄青梅。同居长干里，两小无嫌猜，十四为君妇，羞颜未尝开。低头向暗壁，千唤不一回。十五始展眉，愿同尘与灰。常存抱柱信，岂上望夫台。十六君远行，瞿塘滟滪堆。五月不可触
圣代无隐者，英灵尽来归。遂令东山客，不得顾采薇。 既至君门远，孰云吾道非。江淮度寒食，京洛缝春衣。 置酒临长道，同心与我违。行当浮桂棹，未几拂荆扉。 远树带行客，孤村当落晖。吾谋适不用，勿谓知音稀。
万壑树参天，千山响杜鹃。山中一夜雨，树杪百重泉。 汉女输橦布，巴人讼芋田。文翁翻教授，不敢依先贤。
不知香积寺，数里入云峰。古木无人径，深山何处钟。 泉声咽危石，日色冷青松。薄暮空潭曲，安禅制毒龙。
积雨空林烟火迟，蒸藜炊黍饷东菑。漠漠水田飞白鹭，阴阴夏木啭黄鹂。山中习静观朝槿，松下清斋折露葵。野老与人争席罢，海鸥何事更相疑。
归山深浅去，须尽丘壑美。莫学武陵人，暂游桃源里。
绝顶一茅茨，直上三十里。扣关无僮仆，窥室唯案几。 若非巾柴车，应是钓秋水。差池不相见，黾勉空仰止。 草色新雨中，松声晚窗里。及兹契幽绝，自足荡心耳。 虽无宾主意，颇得清净理。兴尽方下山，何必待之子。
四月南风大麦黄，枣花未落桐阴长。青山朝别暮还见，嘶马出门思旧乡。陈侯立身何坦荡，虬须虎眉仍大颡。腹中贮书一万卷，不肯低头在草莽。东门酤酒饮我曹，心轻万事皆鸿毛。醉卧不知白日暮，有时空望孤云高。长河浪头连
洛阳芳树向春开，洛阳女儿平旦来。流车走马纷相催，折芳瑶华向曲台。曲台自有千万行，重花累叶间垂杨。北林朝日镜明光，南国微风苏合香。可怜窈窕女，不作邯郸娼。妙舞轻回拂长袖，高歌浩唱发清商。歌终舞罢欢无极
蔡女昔造胡笳声，一弹一十有八拍。胡人落泪沾边草，汉使断肠对归客。古戍苍苍烽火寒，大荒沈沈飞雪白。先拂商弦后角羽，四郊秋叶惊摵摵。董夫子，通神明，深山窃听来妖精。言迟更速皆应手，将往复旋如有情。空山百鸟散
山暝闻猿愁，沧江急夜流。风鸣两岸叶，月照一孤舟。 建德非吾土，维扬忆旧游。还将两行泪，遥寄海西头。
寂寂竟何待，朝朝空自归。欲寻芳草去，惜与故人违。 当路谁相假，知音世所稀。只应守索寞，还掩故园扉。
凄凄去亲爱，泛泛入烟雾。归棹洛阳人，残钟广陵树。 今朝此为别，何处还相遇。世事波上舟，沿洄安得住。
今朝郡斋冷，忽念山中客。涧底束荆薪，归来煮白石。 欲持一瓢酒，远慰风雨夕。落叶满空山，何处寻行迹。
轮台城头夜吹角，轮台城北旄头落。羽书昨夜过渠黎， 单于已在金山西。戍楼西望烟尘黑，汉兵屯在轮台北。 上将拥旄西出征，平明吹笛大军行。四边伐鼓雪海涌， 三军大呼阴山动。虏塞兵气连云屯，战场白骨缠草根。 剑河风急
鸡鸣紫陌曙光寒，莺啭皇州春色阑。金阙晓钟开万户，玉阶仙仗拥千官。花迎剑珮星初落，柳拂旌旗露未干。独有凤凰池上客，阳春一曲和皆难。
三月三日天气新，长安水边多丽人。态浓意远淑且真，肌理细腻骨肉匀。绣罗衣裳照暮春，蹙金孔雀银麒麟。头上何所有？翠微（盍勹e四声）叶垂鬓唇。背后何所见？珠压腰衱稳称身。就中云幕椒房亲，赐名大国虢与秦。紫驼之峰
今我不乐思岳阳，身欲奋飞病在床。美人娟娟隔秋水，濯足洞庭望八荒。鸿飞冥冥日月白，青枫叶赤天雨霜。玉京群帝集北斗，或骑骐驎翳凤凰。芙蓉旌旗烟雾乐，影动倒景摇潇湘。星宫之君醉琼浆，羽人稀少不在旁。似闻昨者赤
孔明庙前有老柏，柯如青铜根如石。霜皮溜雨四十围，黛色参天二千尺。君臣已与时际会，树木犹为人爱惜。云来气接巫峡长，月出寒通雪山白。忆昨路绕锦亭东，先主武侯同閟宫。崔嵬枝干郊原古，窈窕丹青户牖空。落落盘踞虽
花隐掖垣暮，啾啾栖鸟过。星临万户动，月傍九霄多。 不寝听金钥，因风想玉珂。明朝有封事，数问夜如何。
凉风起天末，君子意如何。鸿雁几时到，江湖秋水多。 文章憎命达，魑魅喜人过。应共冤魂语，投诗赠汨罗。
远送从此别，青山空复情。几时杯重把，昨夜月同行。 列郡讴歌惜，三朝出入荣。江村独归处，寂寞养残生。
上国随缘住，来途若梦行。浮天沧海远，去世法舟轻。水月通禅寂，鱼龙听梵声。惟怜一灯影，万里眼中明。
长簟迎风早，空城澹月华。星河秋一雁，砧杵夜千家。 节候看应晚，心期卧亦赊。向来吟秀句，不觉已鸣鸦。
故关衰草遍，离别自堪悲。路出寒云外，人归暮雪时。 少孤为客早，多难识君迟。掩泪空相向，风尘何处期。
静夜四无邻，荒居旧业贫。雨中黄叶树，灯下白头人。 以我独沈久，愧君相见频。平生自有分，况是蔡家亲。
山石荦确行径微，黄昏到寺蝙蝠飞。升堂坐阶新雨足，芭蕉叶大支子肥。僧言古壁佛画好，以火来照所见稀。铺床拂席置羹饭，疏粝亦足饱我饥。夜深静卧百虫绝，清月出岭光入扉。天明独去无道路，出入高下穷烟霏。山红涧碧纷
纤云四卷天无河，清风吹空月舒波。沙平水息声影绝，一杯相属君当歌。君歌声酸辞且苦，不能听终泪如雨。洞庭连天九疑高，蛟龙出没猩鼯号。十生九死到官所，幽居默默如藏逃。下床畏蛇食畏药，海气湿蛰熏腥臊。昨者州前捶
渔翁夜傍西岩宿，晓汲清湘燃楚竹。烟销日出不见人， 欸乃一声山水绿。回看天际下中流，岩上无心云相逐。
王濬楼船下益州，金陵王气黯然收。千寻铁锁沉江底，一片降幡出石头。人世几回伤往事，山形依旧枕寒流。今逢四海为家日，故垒萧萧芦荻秋。
金陵津渡小山楼，一宿行人自可愁。 潮落夜江斜月里，两三星火是瓜州。
清时有味是无能，闲爱孤云静爱僧。 欲把一麾江海去，乐游原上望昭陵。
娉娉褭褭十三馀，豆蔻梢头二月初。春风十里扬州路，卷上珠帘总不如。
旅馆无良伴，凝情自悄然。寒灯思旧事，断雁警愁眠。远梦归侵晓，家书到隔年。沧江好烟月，门系钓鱼船。
嵩云秦树久离居，双鲤迢迢一纸书。 休问梁园旧宾客，茂陵秋雨病相如。
猿鸟犹疑畏简书，风云常为护储胥。徒令上将挥神笔，终见降王走传车。管乐有才真不忝，关张无命欲何如？他年锦里经祠庙，梁父吟成恨有余。
乘兴南游不戒严，九重谁省谏书函。 春风举国裁宫锦，半作障泥半作帆。
客去波平槛，蝉休露满枝。永怀当此节，倚立自移时。 北斗兼春远，南陵寓使迟。天涯占梦数，疑误有新知。
苏武魂销汉使前，古祠高树两茫然。云边雁断胡天月，陇上羊归塞草烟。回日楼台非甲帐，去时冠剑是丁年。茂陵不见封侯印，空向秋波哭逝川。
昔年双颉颃，池上霭春晖。霄汉力犹怯，稻粱心已违。芦洲寒独宿，榆塞夜孤飞。不及营巢燕，西风相伴归。
誓扫匈奴不顾身，五千貂锦丧胡尘。可怜无定河边骨，犹是春闺梦里人！
遥夜泛清瑟，西风生翠萝。残萤栖玉露，早雁拂金河。高树晓还密，远山晴更多。淮南一叶下，自觉洞庭波。
昔日戏言身后事，今朝都到眼前来。衣裳已施行看尽，针线犹存未忍开。尚想旧情怜婢仆，也曾因梦送钱财。诚知此恨人人有，贫贱夫妻百事哀。
闲坐悲君亦自悲，百年多是几多时。邓攸无子寻知命，潘岳悼亡犹费词。同穴窅冥何所望，他生缘会更难期。惟将终夜常开眼，报答平生未展眉。
群山万壑赴荆门，生长明妃尚有村。一去紫台连朔漠，独留青冢向黄昏。画图省识春风面，环佩空归夜月魂。千载琵琶作胡语，分明怨恨曲中论。
浮云终日行，游子久不至。三夜频梦君，情亲见君意。告归常局促，苦道来不易。江湖多风波，舟楫恐失坠。出门搔白首，若负平生志。冠盖满京华，斯人独憔悴。孰云网恢恢，将老身反累。千秋万岁名，寂寞身后事。
幽人归独卧，滞虑洗孤清。持此谢高鸟，因之传远情。日夕怀空意，人谁感至精？飞沈理自隔，何所慰吾诚?
江南有丹橘，经冬犹绿林。岂伊地气暖？自有岁寒心。可以荐嘉客，奈何阻重深。运命惟所遇，循环不可寻。徒言树桃李，此木岂无阴？
夫子何为者，栖栖一代中。地犹鄹氏邑，宅即鲁王宫。 叹凤嗟身否，伤麟怨道穷。今看两楹奠，当与梦时同。
嫁得瞿塘贾，朝朝误妾期。早知潮有信，嫁与弄潮儿。
独有宦游人，偏惊物候新。云霞出海曙，梅柳渡江春。淑气催黄鸟，晴光转绿蘋。忽闻歌古调，归思欲沾巾。
卢家少妇郁金堂，海燕双栖玳瑁梁。九月寒砧催木叶，十年征戍忆辽阳。白狼河北音书断，丹凤城南秋夜长。谁谓含愁独不见，更教明月照流黄。
隐隐飞桥隔野烟，石矶西畔问渔船。 桃花尽日随流水，洞在清溪何处边。
言入黄花川，每逐清溪水。随山将万转，趣途无百里。 声喧乱石中，色静深松里。漾漾泛菱荇，澄澄映葭苇。 我心素已闲，清川澹如此。请留盘石上，垂钓将已矣。
斜阳照墟落，穷巷牛羊归。野老念牧童，倚杖候荆扉。雉雊麦苗秀，蚕眠桑叶稀。田夫荷锄至，相见语依依。即此羡闲逸，怅然吟式微。
洛阳女儿对门居，才可颜容十五余。良人玉勒乘骢马，侍女金盘鲙鲤鱼。画阁朱楼尽相望，红桃绿柳垂檐向。罗帷送上七香车，宝扇迎归九华帐。狂夫富贵在青春，意气骄奢剧季伦。自怜碧玉亲教舞，不惜珊瑚持与人。春窗曙灭九
洞门高阁霭馀辉，桃李阴阴柳絮飞。禁里疏钟官舍晚，省中啼鸟吏人稀。晨摇玉佩趋金殿，夕奉天书拜琐闱。强欲从君无那老，将因卧病解朝衣。
岧峣太华俯咸京，天外三峰削不成。武帝祠前云欲散，仙人掌上雨初晴。河山北枕秦关险，驿树西连汉畤平。借问路傍名利客，无如此处学长生。
南山截竹为觱篥，此乐本自龟兹出。流传汉地曲转奇， 凉州胡人为我吹。傍邻闻者多叹息，远客思乡皆泪垂。 世人解听不解赏，长飙风中自来往。枯桑老柏寒飕飗， 九雏鸣凤乱啾啾。龙吟虎啸一时发，万籁百泉相与秋。 忽然更作
朝闻游子唱离歌，昨夜微霜初渡河。鸿雁不堪愁里听，云山况是客中过。关城树色催寒近，御苑砧声向晚多。莫见长安行乐处，空令岁月易蹉跎。
古台摇落后，秋日望乡心。野寺人来少，云峰水隔深。 夕阳依旧垒，寒磬满空林。惆怅南朝事，长江独至今。
一路经行处，莓苔见履痕。白云依静渚，春草闭闲门。 过雨看松色，随山到水源。溪花与禅意，相对亦忘言。
生涯岂料承优诏，世事空知学醉歌。江上月明胡雁过，淮南木落楚山多。寄身且喜沧洲近，顾影无如白发何。今日龙钟人共弃，愧君犹遣慎风波。
三年谪宦此栖迟，万古惟留楚客悲。秋草独寻人去后，寒林空见日斜时。汉文有道恩犹薄，湘水无情吊岂知。寂寂江山摇落处，怜君何事到天涯。
汀洲无浪复无烟，楚客相思益渺然。汉口夕阳斜渡鸟，洞庭秋水远连天。孤城背岭寒吹角，独戍临江夜泊船。贾谊上书忧汉室，长沙谪去古今怜。
汉文皇帝有高台，此日登临曙色开。三晋云山皆北向，二陵风雨自东来。关门令尹谁能识，河上仙翁去不回。且欲近寻彭泽宰，陶然共醉菊花杯。
夕阳度西岭，群壑倏已暝。松月生夜凉，风泉满清听。 樵人归欲尽，烟鸟栖初定。之子期宿来，孤琴候萝径。
山寺钟鸣昼已昏，渔梁渡头争渡喧。人随沙路向江村，余亦乘舟归鹿门。鹿门月照开烟树，忽到庞公栖隐处。岩扉松径长寂寥，惟有幽人夜来去。
一丘常欲卧，三径苦无资。北土非吾愿，东林怀我师。 黄金然桂尽，壮志逐年衰。日夕凉风至，闻蝉但益悲。
林卧愁春尽，开轩览物华。忽逢青鸟使，邀入赤松家。 丹灶初开火，仙桃正落花。童颜若可驻，何惜醉流霞。
北阙休上书，南山归敝庐。不才明主弃，多病故人疏。 白发催年老，青阳逼岁除。永怀愁不寐，松月夜窗虚。
蜀僧抱绿绮，西下峨眉峰。为我一挥手，如听万壑松。 客心洗流水，馀响入霜钟。不觉碧山暮，秋云暗几重。
江汉曾为客，相逢每醉还。浮云一别后，流水十年间。 欢笑情如旧，萧疏鬓已斑。何因北归去，淮上对秋山。
兵卫森画戟，宴寝凝清香。海上风雨至，逍遥池阁凉。 烦疴近消散，嘉宾复满堂。自惭居处崇，未睹斯民康。 理会是非遣，性达形迹忘。鲜肥属时禁，蔬果幸见尝。 俯饮一杯酒，仰聆金玉章。神欢体自轻，意欲凌风翔。 吴中盛文
怀君属秋夜，散步咏凉天。山空松子落，幽人应未眠。
永日方戚戚，出门复悠悠。女子今有行，大江溯轻舟。 尔辈况无恃，抚念益慈柔。幼为长所育，两别泣不休。 对此结中肠，义往难复留。自小阙内训，事姑贻我忧。 赖兹托令门，仁恤庶无尤。贫俭诚所尚，资从岂待周。 孝恭遵妇
客从东方来，衣上灞陵雨。问客何为来，采山因买斧。 冥冥花正开，飏飏燕新乳。昨别今已春，鬓丝生几缕。
落帆逗淮镇，停舫临孤驿。浩浩风起波，冥冥日沉夕。 人归山郭暗，雁下芦洲白。独夜忆秦关，听钟未眠客。
吏舍跼终年，出郊旷清曙。杨柳散和风，青山澹吾虑。 依丛适自憩，缘涧还复去。微雨霭芳原，春鸠鸣何处。 乐幽心屡止，遵事迹犹遽。终罢斯结庐，慕陶真可庶。
联步趋丹陛，分曹限紫微。晓随天仗入，暮惹御香归。 白发悲花落，青云羡鸟飞。圣朝无阙事，自觉谏书稀。
长安城头头白乌，夜飞延秋门上呼。又向人家啄大屋，屋底达官走避胡。金鞭断折九马死，骨肉不得同驰驱。腰下宝玦青珊瑚，可怜王孙泣路隅。问之不肯道姓名，但道困苦乞为奴。已经百日窜荆棘，身上无有完肌肤。高帝子孙尽
将军魏武之子孙，于今为庶为清门。英雄割据虽已矣，文采风流今尚存。学书初学卫夫人，但恨无过王右军。丹青不知老将至，富贵于我如浮云。开元之中常引见，承恩数上南薰殿。凌烟功臣少颜色，将军下笔开生面。良相头上进
国初已来画鞍马，神妙独数江都王。将军得名三十载， 人间又见真乘黄。曾貌先帝照夜白，龙池十日飞霹雳。 内府殷红马脑碗，婕妤传诏才人索。碗赐将军拜舞归， 轻纨细绮相追飞。贵戚权门得笔迹，始觉屏障生光辉。 昔日太宗
大历二年十月十九日，夔府别驾元持宅，见临颍李十二娘 舞剑器，壮其蔚跂，问其所师，曰：“余公孙大娘弟子也。” 开元三载，余尚童稚，记于郾城观公孙氏，舞剑器浑脱， 浏漓顿挫，独出冠时，自高头宜春梨园二伎坊内人洎
五夜漏声催晓箭，九重春色醉仙桃。旌旗日暖龙蛇动，宫殿风微燕雀高。朝罢香烟携满袖，诗成珠玉在挥毫。欲知世掌丝纶美，池上于今有凤毛。
此道昔归顺，西郊胡正繁。至今残破胆，应有未招魂。 近得归京邑，移官岂至尊。无才日衰老，驻马望千门。
舍南舍北皆春水，但见群鸥日日来。花径不曾缘客扫，蓬门今始为君开。盘餐市远无兼味，樽酒家贫只旧醅。肯与邻翁相对饮，隔篱呼取尽馀杯。
他乡复行役，驻马别孤坟。近泪无干土，低空有断云。 对棋陪谢傅，把剑觅徐君。唯见林花落，莺啼送客闻。
泉壑带茅茨，云霞生薜帷。竹怜新雨后，山爱夕阳时。 闲鹭栖常早，秋花落更迟。家童扫萝径，昨与故人期。
二月黄莺飞上林，春城紫禁晓阴阴。长乐钟声花外尽，龙池柳色雨中深。阳和不散穷途恨，霄汉长怀捧日新。献赋十年犹未遇，羞将白发对华簪。
昔岁逢太平，山林二十年。泉源在庭户，洞壑当门前。 井税有常期，日晏犹得眠。忽然遭世变，数岁亲戎旃。 今来典斯郡，山夷又纷然。城小贼不屠，人贫伤可怜。 是以陷邻境，此州独见全。使臣将王命，岂不如贼焉。 今彼征敛
序：漫叟以公田米酿酒，因休暇，则载酒于湖上，时取一醉。欢醉中，据湖岸，引臂向鱼取酒，使舫载之，偏饮坐者。意疑倚巴丘酌于君山之上，诸子环洞庭而坐，酒舫泛泛然触波涛而往来者。乃作歌以长之。石鱼湖，似洞庭，夏
仙台下见五城楼，风物凄凄宿雨收。山色遥连秦树晚，砧声近报汉宫秋。疏松影落空坛静，细草香闲小洞幽。何用别寻方外去，人间亦自有丹丘。
春朝物候妍，愁妇镜台前。风吹数蝶乱，露洗百花鲜。试出褰罗幌，还来著锦筵。曲中愁夜夜，楼上别年年。不及随萧史，高飞向紫烟。
汉家伊洛九重城，御路浮桥万里平。桂户雕梁连绮翼，虹梁绣柱映丹楹。朝光欲动千门曙，丽日初照百花明。燕赵蛾眉旧倾国，楚宫腰细本传名。二月桑津期结伴，三春淇水逐关情。兰丛有意飞双蝶，柳叶无趣隐啼莺。扇里细
辉辉赫赫浮玉云，宣华池上月华新。月华如水浸宫殿，有酒不醉真痴人。
十年离乱后，长大一相逢。问姓惊初见，称名忆旧容。 别来沧海事，语罢暮天钟。明日巴陵道，秋山又几重。
世乱同南去，时清独北还。他乡生白发，旧国见青山。 晓月过残垒，繁星宿故关。寒禽与衰草，处处伴愁颜。
故人江海别，几度隔山川。乍见翻疑梦，相悲各问年。 孤灯寒照雨，湿竹暗浮烟。更有明朝恨，离杯惜共传。
五岳祭秩皆三公，四方环镇嵩当中。火维地荒足妖怪，天假神柄专其雄。喷云泄雾藏半腹，虽有绝顶谁能穷？我来正逢秋雨节，阴气晦昧无清风。潜心默祷若有应，岂非正直能感通！须臾静扫众峰出，仰见突兀撑青空。紫盖连延接
周宣大猎兮岐之阳，刻石表功兮炜煌煌。石如鼓形数止十，风雨缺讹苔藓涩。今人濡纸脱其文，既击既扫白黑分。忽开满卷不可识，惊潜动蛰走云云。喘逶迤，相纠错，乃是宣王之臣史籀作。一书遗此天地间，精意长存世冥寞
桂魄初生秋露微，轻罗已薄未更衣。 银筝夜久殷勤弄，心怯空房不忍归。
汲井漱寒齿，清心拂尘服。闲持贝叶书，步出东斋读。真源了无取，妄迹世所逐。遗言冀可冥，缮性何由熟。道人庭宇静，苔色连深竹。日出雾露馀，青松如膏沐。澹然离言说，悟悦心自足。
