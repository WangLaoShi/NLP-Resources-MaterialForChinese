故人西辞黄鹤楼，烟花三月下扬州。孤帆远影碧空尽，唯见长江天际流。
毕竟西湖六月中，风光不与四时同。接天莲叶无穷碧，映日荷花别样红。
北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。(另版本：都护铁衣冷犹著)瀚海阑干百丈冰，愁云惨淡万里凝。中军置酒饮归客，胡琴
流远荆门外，来从楚国游。山随平野尽，江入大荒流。 月下飞天镜，云生结海楼。仍连故乡水，万里送行舟。
渭城朝雨浥轻尘，客舍青青柳色新。(一作：客舍依依杨柳春)劝君更尽一杯酒，西出阳关无故人。
青山横北郭，白水绕东城。此地一为别，孤蓬万里征。 浮云游子意，落日故人情。挥手自兹去，萧萧班马鸣。
二龙争战决雌雄，赤壁楼船扫地空。烈火张天照云海，周瑜于此破曹公。君去沧江望澄碧，鲸鲵唐突留馀迹。一一书来报故人，我欲因之壮心魄。
城阙辅三秦，风烟望五津。与君离别意，同是宦游人。 海内存知己，天涯若比邻。无为在岐路，儿女共沾巾。
离离原上草，一岁一枯荣。野火烧不尽，春风吹又生。 远芳侵古道，晴翠接荒城。又送王孙去，萋萋满别情。
十里黄云白日曛，北风吹雁雪纷纷。 莫愁前路无知己，天下谁人不识君。 六翮飘飖私自怜，一离京洛十馀年。 丈夫贫践应未足，今日相逢无酒钱。
白游泾县桃花潭，村人汪伦常酝美酒以待白李白乘舟将欲行，忽闻岸上踏歌声。桃花潭水深千尺，不及汪伦送我情。  
寒雨连江夜入吴，平明送客楚山孤。洛阳亲友如相问，一片冰心在玉壶。
落叶聚还散，征禽去不归。以我穷途泣，沾君出塞衣。
山中相送罢，日暮掩柴扉。春草明年绿，王孙归不归。
　　余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无
水是眼波横，山是眉峰聚。欲问行人去那边，眉眼盈盈处。 才始送春归，又送君归去。若到江东赶上春，千万和春住。
客心已百念，孤游重千里。江暗雨欲来，浪白风初起。
嗟君此别意何如，驻马衔杯问谪居。巫峡啼猿数行泪，衡阳归雁几封书。青枫江上秋帆远，白帝城边古木疏。圣代即今多雨露，暂时分手莫踌躇。
孤云将野鹤，岂向人间住。莫买沃洲山，时人已知处。
号令风霆迅，天声动地陬。长驱渡河洛，直捣向燕幽。马蹀阏氏血，旗袅可汗头。归来报名主，恢复旧神州。
苍苍竹林寺，杳杳钟声晚。荷笠带夕阳，青山独归远。
一身从远使，万里向安西。汉月垂乡泪，胡沙费马蹄。 寻河愁地尽，过碛觉天低。送子军中饮，家书醉里题。
关山客子路，花柳帝王城。此中一分手，相顾怜无声。
丹阳郭里送行舟，一别心知两地秋。 日晚江南望江北，寒鸦飞尽水悠悠。
登临送目。正故国晚秋，天气初肃。千里澄江似练，翠峰如簇。归帆去棹残阳里，背西风、酒旗斜矗。彩舟云淡，星河鹭起，画图难足。 念往昔、繁华竞逐。叹门外楼头，悲恨相续。千古凭高，对此谩嗟荣辱。六朝旧事随流水，但
闻道稽山去，偏宜谢客才。千岩泉洒落，万壑树萦回。 东海横秦望，西陵绕越台。湖清霜镜晓，涛白雪山来。 八月枚乘笔，三吴张翰杯。此中多逸兴，早晚向天台。
初晴天堕丝，晚色上春枝。城下路分处，边头人去时。 停车数行日，劝酒问回期。亦是茫茫客，还从此别离。
此地别燕丹，壮士发冲冠。昔时人已没，今日水犹寒。
杨柳渡头行客稀，罟师荡桨向临圻。 唯有相思似春色，江南江北送君归。
醉别江楼橘柚香，江风引雨入舟凉。 忆君遥在潇湘月，愁听清猿梦里长。
门外东风雪洒裾。山头回首望三吴。不应弹铗为无鱼。 上党从来天下脊，先生元是古之儒。时平不用鲁连书。
梦绕神州路。怅秋风、连营画角，故宫离黍。底事昆仑倾砥柱。九地黄流乱注。聚万落、千村狐兔。天意从来高难问，况人情、老易悲如许。更南浦，送君去。 凉生岸柳催残暑。耿斜河、疏星淡月，断云微度。万里江山知何处。回
　　西南山水，惟川蜀最奇。然去中州万里，陆有剑阁栈道之险，水有瞿塘、滟滪之虞。跨马行，则篁竹间山高者，累旬日不见其巅际。临上而俯视，绝壑万仞，杳莫测其所穷，肝胆为之悼栗。水行，则江石悍利，波恶涡诡，舟一
猿啼客散暮江头，人自伤心水自流。 同作逐臣君更远，青山万里一孤舟。
楚江微雨里，建业暮钟时。漠漠帆来重，冥冥鸟去迟。 海门深不见，浦树远含滋。相送情无限，沾襟比散丝。
苍苍森八桂，兹地在湘南。江作青罗带，山如碧玉篸。户多输翠羽，家自种黄甘。远胜登仙去，飞鸾不假骖。
平山阑槛倚晴空。山色有无中。手种堂前垂柳，别来几度春风。 文章太守，挥毫万字，一饮千钟。行乐直须年少，尊前看取衰翁。
荒烟凉雨助人悲，泪染衣襟不自知。除却春风沙际绿，一如看汝过江时。
故关衰草遍，离别自堪悲。路出寒云外，人归暮雪时。 少孤为客早，多难识君迟。掩泪空相向，风尘何处期。
龙钟尘满衣，特特叩柴扉。暂慰经年别，人惊千里归。山川秋末后，风雪雁来稀。莫便长休去，明时待发挥。
公身多不定，何路慰飘离。莫以微言合，苦将幽思悲。山程朝醉少，雪屋夜眠迟。即问逢春约，芳菲折赠谁。
亭下依微见远村，亭中离恨若为论。数声歌罢扬帆去，民吏相看有沾痕。
慈亲别几时，又作北游期。万马方征虏，单车欲访谁。远身孤剑共，幽抱素琴知。应渡黄河夕，波涛惊梦思。
才雄扬子云，古称蜀川秀。千载遗英声，三贤继其后。文章积学成，孝友亦天授。远郡得充庭，期将免固陋。
聂尧怀抱所翘然，游心圣道三十年。智泉湍激横碧海，文山奇崛凌青天。神充气溢眸子好，常谈尽是经纶道。早求八用活苍黔，莫向尘中虚自老。
当年辞聘幣，高卧鲁郊西。道与常流别，名将往哲齐。细虫喧四壁，芳草暗前蹊。犹有谈玄叟，时时一杖藜。
茫茫六合生万灵，周公孔子留贤名。伊余志尚未著调，秋风拔剑东门行。金龟典酒知是谁，逢君使我抬双眉。眼前万事不足问，要须醉倒高阳池。
帝乡三十年前别，江外相逢鬓已衰。清论未穷行计速。为君临水立多时。
郡斋空古塞垣西，才喜相逢又解携。若值山东豪侠问，嵇生慵更作书题。
