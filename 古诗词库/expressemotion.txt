相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。
十年生死两茫茫。不思量。自难忘。千里孤坟，无处话凄凉。纵使相逢应不识，尘满面，鬓如霜。 夜来幽梦忽还乡。小轩窗。正梳妆。相顾无言，惟有泪千行。料得年年断肠处，明月夜，短松冈。
浩荡离愁白日斜， 吟鞭东指即天涯。落红不是无情物， 化作春泥更护花。
离多最是，东西流水，终解两相逢。浅情终似，行云无定，犹到梦魂中。可怜人意，薄于云水，佳会更难重。细想从来，断肠多处，不与今番同。
纤云弄巧，飞星传恨，银汉迢迢暗度。金风玉露一相逢，便胜却、人间无数。 柔情似水，佳期如梦，忍顾鹊桥归路。两情若是久长时，又岂在、朝朝暮暮。
秋风清，秋月明，落叶聚还散，寒鸦栖复惊。相思相见知何日？此时此夜难为情！入我相思门，知我相思苦，长相思兮长相忆，短相思兮无穷极，早知如此绊人心，何如当初莫相识。
伫倚危楼风细细。望极春愁，黯黯生天际。草色烟光残照里。无言谁会凭阑意。 拟把疏狂图一醉。对酒当歌，强乐还无味。衣带渐宽终不悔。为伊消得人憔悴。
疏星淡月秋千院，愁云恨雨芙蓉面。伤情燕足留红线，恼人鸾影闲团扇。兽炉沉水烟，翠沼残花片。一行写入相思传。
鼎湖流水清且闲，轩辕去时有弓剑，古人传道留其间。后宫婵娟多花颜，乘鸾飞烟亦不还，骑龙攀天造天关。造天关，闻天语，屯云河车载玉女。载玉女，过紫皇，紫皇乃赐白兔所捣之药方。后天而老凋三光，下视瑶池见王母，蛾
黄帝铸鼎于荆山，炼丹砂。丹砂成黄金，骑龙飞上太清家，云愁海思令人嗟。宫中彩女颜如花，飘然挥手凌紫霞，从风纵体登鸾车。登鸾车，侍轩辕，遨游青天中，其乐不可言。
昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。
一枝红杏出墙头，墙外行人正独愁。长得看来犹有恨，可堪逢处更难留！林空色暝莺先到，春浅香寒蝶未游。更忆帝乡千万树，澹烟笼日暗神州。
日射纱窗风撼扉，香罗拭手春事违。 回廊四合掩寂寞，碧鹦鹉对红蔷薇。
扁舟昨泊，危亭孤啸，目断闲云千里。前山急雨过溪来，尽洗却、人间暑气。暮鸦木末，落凫天际，都是一团秋意。痴儿＿女贺新凉，也不道、西风又起。
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆？只是当时已惘然。
平生不会相思，才会相思，便害相思。身似浮云，心如飞絮，气若游丝，空一缕馀香在此，盼千金游子何之。证候来时，正是何时？灯半昏时，月半明时。
秋坐金张馆，繁阴昼不开。空烟迷雨色，萧飒望中来。翳翳昏垫苦，沉沉忧恨催。清秋何以慰，白酒盈吾杯。吟咏思管乐，此人已成灰。独酌聊自勉，谁贵经纶才。弹剑谢公子，无鱼良可哀。苦雨思白日，浮云何由卷。稷契和天人
栗叶重重复翠微，黄昏溪上语人稀。月明古寺客初到，风度闲门僧未归。山果经霜多自落，水萤穿竹不停飞。中宵能得几时睡，又被钟声催著衣。
一为迁客去长沙，西望长安不见家。 黄鹤楼中吹玉笛，江城五月落梅花。
重帏深下莫愁堂，卧后清宵细细长。神女生涯原是梦，小姑居处本无郎。风波不信菱枝弱，月露谁教桂叶香。直道相思了无益，未妨惆怅是清狂。
飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰！
乙丑岁赴试并州，道逢捕雁者云：“今旦获一雁，杀之矣。其脱网者悲鸣不能去，竟自投于地而死。”予因买得之，葬之汾水之上，垒石为识，号曰“雁丘”。同行者多为赋诗，予亦有《雁丘词》。旧所作无宫商，今改定之。问世
击鼓其镗，踊跃用兵。土国城漕，我独南行。从孙子仲，平陈与宋。不我以归，忧心有忡。爰居爰处？爰丧其马？于以求之？于林之下。死生契阔，与子成说。执子之手，与子偕老。于嗟阔兮，不我活兮。于嗟洵兮，不我信兮。
枕簟溪堂冷欲秋。断云依水晚来收。红莲相倚浑如醉，白鸟无言定自愁。 书咄咄，且休休。一丘一壑也风流。不知筋力衰多少，但觉新来懒上楼。
　　琅琊幽谷，山水奇丽，泉鸣空涧，若中音会，醉翁喜之，把酒临听，辄欣然忘归。既去十余年，而好奇之士沈遵闻之往游，以琴写其声，曰《醉翁操》，节奏疏宕而音指华畅，知琴者以为绝伦。然有其声而无其辞。翁虽为作歌
送客谢亭北，逢君纵酒还。屈盘戏白马，大笑上青山。 回鞭指长安，西日落秦关。帝乡三千里，杳在碧云间。
岭水争分路转迷，桄榔椰叶暗蛮溪。愁冲毒雾逢蛇草，畏落沙虫避燕泥。五月畲田收火米，三更津吏报潮鸡。不堪肠断思乡处，红槿花中越鸟啼。
几回花下坐吹箫，银汉红墙入望遥。似此星辰非昨夜，为谁风露立中宵。缠绵思尽抽残茧，宛转心伤剥后蕉。三五年时三五月，可怜杯酒不曾消。
风絮飘残已化萍，泥莲刚倩藕丝萦。珍重别拈香一瓣，记前生。人到情多情转薄，而今真个悔多情。又到断肠回首处，泪偷零。
荆山已去华山来，日出潼关四扇开。 刺史莫辞迎候远，相公亲破蔡州回。
自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。时难年荒世业空，弟兄羁旅各西东。田园寥落干戈后，骨肉流离道路中。吊影分为千里雁，辞
永夜抛人何处去？绝来音。香阁掩，眉敛，月将沉。争忍不相寻？怨孤衾。换我心，为你心，始知相忆深。
遥夜亭皋闲信步。才过清明，渐觉伤春暮。数点雨声风约住。朦胧淡月云来去。桃杏依稀香暗渡。谁在秋千，笑里轻轻语。一寸相思千万绪。人间没个安排处。
荷叶生时春恨生，荷叶枯时秋恨成。 深知身在情长在，怅望江头江水声。
少日春怀似酒浓，插花走马醉千钟。老去逢春如病酒，唯有，茶瓯香篆小帘栊。卷尽残花风未定，休恨，花开元自要春风。试问春归谁得见？飞燕，来时相遇夕阳中。
数声鶗鴂。又报芳菲歇。惜春更把残红折。雨轻风色暴，梅子青时节。永丰柳，无人尽日飞花雪。 莫把幺弦拨。怨极弦能说。天不老，情难绝。心似双丝网，中有千千结。夜过也，东窗未白凝残月。
尊前拟把归期说。未语春容先惨咽。人生自是有情痴，此恨不关风与月。 离歌且莫翻新阕。一曲能教肠寸结。直须看尽洛城花，始共春风容易别。
相思似海深，旧事如天远。泪滴千千万万行，更使人愁肠断。 要见无因见，了拼终难拼。若是前生未有缘，待重结、来生愿。
昔日戏言身后事，今朝都到眼前来。衣裳已施行看尽，针线犹存未忍开。尚想旧情怜婢仆，也曾因梦送钱财。诚知此恨人人有，贫贱夫妻百事哀。
宰嚭亡吴国，西施陷恶名。浣纱春水急，似有不平声。
枫叶千枝复万枝，江桥掩映暮帆迟。 忆君心似西江水，日夜东流无歇时。
（一） 眼空蓄泪泪空垂，暗洒闲抛却为谁。尺幅鲛绡劳解赠，叫人焉得不伤悲。（二）抛珠滚玉只偷潸，镇日无心镇日闲。枕上袖边难拂拭，任他点点与斑斑。（三）彩线难收面上珠，湘江旧
（一） 眼空蓄泪泪空垂，暗洒闲抛却为谁。尺幅鲛绡劳解赠，叫人焉得不伤悲。（二）抛珠滚玉只偷潸，镇日无心镇日闲。枕上袖边难拂拭，任他点点与斑斑。（三）彩线难收面上珠，湘江旧
一曲琵琶咽故宫。西陵风雨冷梧桐。淡烟疏柳夕阳中。湖水千寻莲叶碧，楼台十里杏花红。而今残照怨西风。
飞上玉阑干，才被东风吹起。最是一天春雨，踏入轻尘里。更怜清影别深宫，漂泊随流水。慎勿化萍飞去，荡春心千里。
苍莽大河流。空际悠悠。天涯回首又登楼。百二河山今寂寞，已缺金瓯。宫阙汴京留。王气全收。浮云缥缈使人愁。又是夕阳西下去，望断神州。
罗袜无声，晶帘一片斜阳里。碧云无际。隔断银河水。缟袂凌波，洗尽铅华泪。鸣环佩。月明千里。水殿风初起。
海波平。正相思无限，隔秋水盈盈。徐福不还，鲁连避世，千秋呜咽潮声。试寄语燕昭汉武，问求仙何日到蓬瀛。成连一去，天风海水，何处移情。日暮碧云天远，见蜃楼明灭，蛟渚澄清。千仞银涛，片帆飞度，云山划断空青
荒邮古戍，剩数朵孤花，落英如许。采香人去。问斜阳一抹，幽情谁诉。金粉凄迷，付与二分尘土。无情绪。伤沦落天涯，飘零似汝。阅东风几度。看万点花飞，春光又暮。芳心自苦。玉颜憔悴，瑶华无语。一笑嫣然，肯学夭
感君相赠意，甘馨满床前。而我忽不乐，思彼英格兰。如何为此花，流血一百年。
昔同白日升穹碧，还同水国司民籍。三年不见频寄书，两月相过忘行役。桃花江上雪霏霏。黄鹤楼中风力微。幽胜逼人魂欲飞，此时不醉无与归。人间美事应有主，别马蹄沾边塞土。南楼一望心凄迷，昨夜疏簷
遇与夜光不肯要，捉得泥丸弄到老。因嗟蜀望无胸怀，至今号作思归鸟。
貂褐久从戎，因令笔砚慵。梳中见白发，枕上忆孤峰。风动沙昏昼，寒多雪折松。此心无与问，长愿酒盈钟。
   陆陇其做灵寿县令的时候，颇有政声。他处理事情总是不动声色，达到“无声胜有声”的效果。一天，有个老太太控告她的儿子忤逆。陆立即将他儿子叫到跟前，一看，原来是一个还没有成年的男孩，陆对老
　　当土地与土地被水分割了的时候，　　当道路与道路被水截断了的时候，　　智慧的人类伫立在水边：　　于是产生了桥。　　苦于跋涉的人类，　　应该感谢桥啊。
　　太阳照着一片白沙　　沙上印着我们的脚迹　　我们走在江水的边沿　　江水在风里激荡　　我们呼叫着摆渡的过来　　但呼声被风飘走了
