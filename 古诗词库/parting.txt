寒蝉凄切。对长亭晚，骤雨初歇。都门帐饮无绪，留恋处、兰舟催发。执手相看泪眼，竟无语凝噎。念去去、千里烟波，暮霭沈沈楚天阔。 多情自古伤离别。更那堪、冷落清秋节。今宵酒醒何处，杨柳岸、晓风残月。此去经年，应
故人西辞黄鹤楼，烟花三月下扬州。孤帆远影碧空尽，唯见长江天际流。
毕竟西湖六月中，风光不与四时同。接天莲叶无穷碧，映日荷花别样红。
北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。(另版本：都护铁衣冷犹著)瀚海阑干百丈冰，愁云惨淡万里凝。中军置酒饮归客，胡琴
杨花落尽子规啼，闻道龙标过五溪。 我寄愁心与明月，随风直到夜郎西。
流远荆门外，来从楚国游。山随平野尽，江入大荒流。 月下飞天镜，云生结海楼。仍连故乡水，万里送行舟。
渭城朝雨浥轻尘，客舍青青柳色新。(一作：客舍依依杨柳春)劝君更尽一杯酒，西出阳关无故人。
谁家玉笛暗飞声，散入春风满洛城。 此夜曲中闻折柳，何人不起故园情。
青山横北郭，白水绕东城。此地一为别，孤蓬万里征。 浮云游子意，落日故人情。挥手自兹去，萧萧班马鸣。
暮投石壕村，有吏夜捉人。老翁逾墙走，老妇出门看。吏呼一何怒，妇啼一何苦。听妇前致词，三男邺城戍。一男附书至，二男新战死。存者且偷生，死者长已矣。室中更无人，惟有乳下孙。有孙母未去，出入无完裙。老妪力虽衰
城阙辅三秦，风烟望五津。与君离别意，同是宦游人。 海内存知己，天涯若比邻。无为在岐路，儿女共沾巾。
离离原上草，一岁一枯荣。野火烧不尽，春风吹又生。 远芳侵古道，晴翠接荒城。又送王孙去，萋萋满别情。
十里黄云白日曛，北风吹雁雪纷纷。 莫愁前路无知己，天下谁人不识君。 六翮飘飖私自怜，一离京洛十馀年。 丈夫贫践应未足，今日相逢无酒钱。
白游泾县桃花潭，村人汪伦常酝美酒以待白李白乘舟将欲行，忽闻岸上踏歌声。桃花潭水深千尺，不及汪伦送我情。  
寒雨连江夜入吴，平明送客楚山孤。洛阳亲友如相问，一片冰心在玉壶。
落叶聚还散，征禽去不归。以我穷途泣，沾君出塞衣。
弃我去者，昨日之日不可留；乱我心者，今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天揽明月。抽刀断水水更流，举杯消愁愁更愁。人生在世不称意，明朝散
山中相送罢，日暮掩柴扉。春草明年绿，王孙归不归。
杨柳青青著地垂，杨花漫漫搅天飞。柳条折尽花飞尽，借问行人归不归？
箫声咽，秦娥梦断秦楼月。秦楼月，年年柳色，灞陵伤别。乐游原上清秋节，咸阳古道音尘绝。音尘绝，西风残照，汉家陵阙。
一别都门三改火，天涯踏尽红尘。依然一笑作春温。无波真古井，有节是秋筠。惆怅孤帆连夜发，送行淡月微云。尊前不用翠眉颦。人生如逆旅，我亦是行人。
眼前迎送不曾休，相续轮蹄似水流。门外若无南北路，人间应免别离愁。苏秦六印归何日，潘岳双毛去值秋。莫怪分襟衔泪语，十年耕钓忆沧洲。
孤云将野鹤，岂向人间住。莫买沃洲山，时人已知处。
号令风霆迅，天声动地陬。长驱渡河洛，直捣向燕幽。马蹀阏氏血，旗袅可汗头。归来报名主，恢复旧神州。
苍苍竹林寺，杳杳钟声晚。荷笠带夕阳，青山独归远。
一身从远使，万里向安西。汉月垂乡泪，胡沙费马蹄。 寻河愁地尽，过碛觉天低。送子军中饮，家书醉里题。
风吹柳花满店香，吴姬压酒唤客尝。金陵子弟来相送， 欲行不行各尽觞。请君试问东流水，别意与之谁短长。
关山客子路，花柳帝王城。此中一分手，相顾怜无声。
望君烟水阔，挥手泪沾巾。飞鸟没何处，青山空向人。 长江一帆远，落日五湖春。谁见汀洲上，相思愁白蘋
扬子江头杨柳春，杨花愁杀渡江人。 数声风笛离亭晚，君向潇湘我向秦。
扶桑已在渺茫中，家在扶桑东更东。 此去与师谁共到，一船明月一帆风。
下阶欲离别，相对映兰丛。含辞未及吐，泪落兰丛中。高堂静秋日，罗衣飘暮风。谁能待明月，回首见床空。
别路云初起，离亭叶正稀。所嗟人异雁，不作一行归。
唱彻《阳关》泪未干，功名馀事且加餐。浮天水送无穷树，带雨云埋一半山。今古恨，几千般，只应离合是悲欢？江头未是风波恶，别有人间行路难!
此地别燕丹，壮士发冲冠。昔时人已没，今日水犹寒。
杨柳渡头行客稀，罟师荡桨向临圻。 唯有相思似春色，江南江北送君归。
醉别江楼橘柚香，江风引雨入舟凉。 忆君遥在潇湘月，愁听清猿梦里长。
南浦凄凄别，西风袅袅秋。一看肠一断，好去莫回头。
门外东风雪洒裾。山头回首望三吴。不应弹铗为无鱼。 上党从来天下脊，先生元是古之儒。时平不用鲁连书。
猿啼客散暮江头，人自伤心水自流。 同作逐臣君更远，青山万里一孤舟。
楚江微雨里，建业暮钟时。漠漠帆来重，冥冥鸟去迟。 海门深不见，浦树远含滋。相送情无限，沾襟比散丝。
夜合花开香满庭，夜深微雨醉初醒。远书珍重何曾达，旧事凄凉不可听。去日儿童皆长大，昔年亲友半凋零。明朝又是孤舟别，愁见河桥酒幔青。
苍苍森八桂，兹地在湘南。江作青罗带，山如碧玉篸。户多输翠羽，家自种黄甘。远胜登仙去，飞鸾不假骖。
劳歌一曲解行舟，红叶青山水急流。 日暮酒醒人已远，满天风雨下西楼。
荒烟凉雨助人悲，泪染衣襟不自知。除却春风沙际绿，一如看汝过江时。
圣代无隐者，英灵尽来归。遂令东山客，不得顾采薇。 既至君门远，孰云吾道非。江淮度寒食，京洛缝春衣。 置酒临长道，同心与我违。行当浮桂棹，未几拂荆扉。 远树带行客，孤村当落晖。吾谋适不用，勿谓知音稀。
映门淮水绿，留骑主人心。明月随良掾，春潮夜夜深。
秋在水清山暮蝉，洛阳树色鸣皋烟。 送君归去愁不尽，又惜空度凉风天。
吾观非常者，碌碌在目前。君负鸿鹄志，蹉跎书剑年。 一闻边烽动，万里忽争先。余亦赴京国，何当献凯还。
游人五陵去，宝剑值千金。分手脱相赠，平生一片心。
荆吴相接水为乡，君去春江正淼茫。 日暮征帆何处泊，天涯一望断人肠。
君即刘越石，雄豪冠当时。凄清横吹曲，慷慨扶风词。虎啸俟腾跃，鸡鸣遭乱离。千金市骏马，万里逐王师。结交楼烦将，侍从羽林儿。统兵捍吴越，豺虎不敢窥。大勋竟莫叙，已过秋风吹。秉钺有季公，凛然负英姿。寄深且戎幕
大夫击东胡，胡尘不敢起。胡人山下哭，胡马海边死。部曲尽公侯，舆台亦朱紫。当时有勋业，末路遭谗毁。转旆燕赵间，剖符括苍里。弟兄莫相见，亲族远枌梓。不改青云心，仍招布衣士。平生怀感激，本欲候知己。去矣难重陈
远送从此别，青山空复情。几时杯重把，昨夜月同行。 列郡讴歌惜，三朝出入荣。江村独归处，寂寞养残生。
双旌汉飞将，万里授横戈。春色临边尽，黄云出塞多。 鼓鼙悲绝漠，烽戍隔长河。莫断阴山路，天骄已请和。
翠蛾羞黛怯人看。掩霜纨，泪偷弹。且尽一尊，收泪唱《阳关》。漫道帝城天样远，天易见，见君难。画堂新构近孤山。曲栏干，为谁安？飞絮落花，春色属明年。欲棹小舟寻旧事，无处问，水连天。
京洛风尘远，褒斜烟露深。北游君似智，南飞我异禽。 别路琴声断，秋山猿鸟吟。一乖青岩酌，空伫白云心。
地道巴陵北，天山弱水东。相看万馀里，共倚一征蓬。 零雨悲王粲，清尊别孔融。裴回闻夜鹤，怅望待秋鸿。 骨肉胡秦外，风尘关塞中。唯馀剑锋在，耿耿气成虹。
宗臣事有征，庙算在休兵。天与三台座，人当万里城。 朔南方偃革，河右暂扬旌。宠锡从仙禁，光华出汉京。 山川勤远略，原隰轸皇情。为奏薰琴唱，仍题宝剑名。 闻风六郡伏，计日五戎平。山甫归应疾，留侯功复成。 歌钟旋可
穷途非所恨，虚室自相依。城阙居年满，琴尊俗事稀。 开襟方未已，分袂忽多违。东岩富松竹，岁暮幸同归。
边烽警榆塞，侠客度桑干。柳叶开银镝，桃花照玉鞍。 满月临弓影，连星入剑端。不学燕丹客，空歌易水寒。
金榜扶丹掖，银河属紫阍。那堪将凤女，还以嫁乌孙。玉就歌中怨，珠辞掌上恩。西戎非我匹，明主至公存。
御跸下都门，军麾出塞垣。长杨跨武骑，细柳接戎轩。 睿曲风云动，边威鼓吹喧。坐帷将阃外，俱是报明恩。
武陵川径入幽遐，中有鸡犬秦人家。 先时见者为谁耶，源水今流桃复花。
寥落云外山，迢递舟中赏。铙吹发西江，秋空多清响。地迥古城芜，月明寒潮广。时赛敬亭神，复解罟师网。何处寄想思，南风摇五两。
八月寒苇花，秋江浪头白。北风吹五两，谁是浔阳客。鸬鹚山头微雨晴，扬州郭里暮潮生。行人夜宿金陵渚，试听沙边有雁声。
朝闻游子唱离歌，昨夜微霜初渡河。鸿雁不堪愁里听，云山况是客中过。关城树色催寒近，御苑砧声向晚多。莫见长安行乐处，空令岁月易蹉跎。
楚客醉孤舟，越水将引棹。山为两乡别，月带千里貌。 羁谴同缯纶，僻幽闻虎豹。桂林寒色在，苦节知所效。
沅水通波接武冈，送君不觉有离伤。青山一道同云雨，明月何曾是两乡。
春风倚棹阖闾城，水国春寒阴复晴。细雨湿衣看不见，闲花落地听无声。日斜江上孤帆影，草绿湖南万里情。东道若逢相识问，青袍今日误儒生。
当昔襄阳雄盛时，山公常醉习家池。池边钓女日相随，妆成照影竟来窥。澄波澹澹芙蓉发，绿岸参参杨柳垂。一朝物变人亦非，四面荒凉人住稀。意气豪华何处在，空余草露湿罗衣。此地朝来饯行者，翻向此中牧征马。征马分飞日
南国辛居士，言归旧竹林。未逢调鼎用，徒有济川心。 予亦忘机者，田园在汉阴。因君故乡去，遥寄式微吟。
楚山秦山皆白云，白云处处长随君。长随君，君入楚山里，云亦随君度湘水。湘水上，女衣罗，白云堪卧君早归。
张翰江东去，正值秋风时。天清一雁远，海阔孤帆迟。 白日行欲暮，沧波杳难期。吴洲如见月，千里幸相思。
王屋山人魏万，云自嵩宋沿吴相访，数千里不遇。乘兴游台越，经永嘉，观谢公石门。后于广陵相见，美其爱文好古，浪迹方外，因述其行而赠是诗。 仙人东方生，浩荡弄云海。仙人东方生，浩荡弄云海。沛然乘天游，独往失所
客自长安来，还归长安去。狂风吹我心，西挂咸阳树。 此情不可道，此别何时遇。望望不见君，连山起烟雾。
醉别复几日，登临遍池台。何时石门路，重有金樽开。 秋波落泗水，海色明徂徕。飞蓬各自远，且尽手中杯。
镜湖流水漾清波，狂客归舟逸兴多。 山阴道士如相见，应写黄庭换白鹅。
何处可为别，长安青绮门。胡姬招素手，延客醉金樽。 临当上马时，我独与君言。风吹芳兰折，日没鸟雀喧。 举手指飞鸿，此情难具论。同归无早晚，颍水有清源。 君思颍水绿，忽复归嵩岑。归时莫洗耳，为我洗其心。 洗心得真
独树沙边人迹稀，欲行愁远暮钟时。 野泉几处侵应尽，不遇山僧知问谁。
上马带吴钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。
匹马西从天外归，扬鞭只共鸟争飞。 送君九月交河北，雪里题诗泪满衣。
饮酒莫辞醉，醉多适不愁。孰知非远别，终念对穷秋。 滑台门外见，淇水眼前流。君去应回首，风波满渡头。
更沽淇上酒，还泛驿前舟。为惜故人去，复怜嘶马愁。 云山行处合，风雨兴中秋。此路无知己，明珠莫暗投。
巢父掉头不肯住，东将人海随烟雾。诗卷长留天地间，钓竿欲拂珊瑚树。深山大泽龙蛇远，春寒野阴风景暮。蓬莱织女回云车，指点虚无是归路。自是君身有仙骨，世人那得知其故。惜君只欲苦死留，富贵何如草头露？蔡侯静者意
鄙夫行衰谢，抱病昏妄集。常时往还人，记一不识十。 程侯晚相遇，与语才杰立。熏然耳目开，颇觉聪明入。 千载得鲍叔，末契有所及。意钟老柏青，义动修蛇蛰。 若人可数见，慰我垂白泣。告别无淹晷，百忧复相袭。 内愧突不
郑公樗散鬓成丝，酒后常称老画师。万里伤心严谴日，百年垂死中兴时。苍惶已就长途往，邂逅无端出饯迟。便与先生应永诀，九重泉路尽交期。
西蜀樱桃也自红，野人相赠满筠笼。数回细写愁仍破，万颗匀圆讶许同。忆昨赐沾门下省，退朝擎出大明宫。金盘玉箸无消息，此日尝新任转蓬。
楚乡飞鸟没，独与碧云还。破镜催归客，残阳见旧山。 诗成流水上，梦尽落花间。傥寄相思字，愁人定解颜。
释子吾家宝，神清慧有馀。能翻梵王字，妙尽伯英书。 远鹤无前侣，孤云寄太虚。狂来轻世界，醉里得真如。 飞锡离乡久，宁亲喜腊初。故池残雪满，寒柳霁烟疏。 寿酒还尝药，晨餐不荐鱼。遥知禅诵外，健笔赋闲居。
白须宗孙侍坐时，愿持寿酒前致词。致词何所拟？愿自边城始。边城贵者李将军，战鼓遥疑天上闻。屯田布锦周千里，牧马攒花溢万群。白云本是乔松伴，来绕青营复飞散。三声画角咽不通，万里蓬根一时断。丰州闻说似凉州，沙
别愁已万绪，离曲方三奏。远宦一辞乡，南天异风候。秦城岁芳老，越国春山秀。落日望寒涛，公门闭清昼。何用慰相思，裁书寄关右。
玉颜红烛忽惊春，微步凌波暗拂尘。 自是当歌敛眉黛，不因惆怅为行人。
宿习修来得慧根，多闻第一却忘言。自从七祖传心印，不要三乘入便门。东泛沧江寻古迹，西归紫阁出尘喧。河南白尹大檀越，好把真经相对翻。
戏马台南山簇簇，山边饮酒歌别曲。行人醉后起登车，席上回尊向僮仆。青天漫漫复长路，远游无家安得住。愿君到处自题名，他日知君从此去。
文人沈亚之，元和七年以书不中第，返归于吴江。吾悲其行，无钱酒以劳，又感沈之勤请，乃歌一解以送之。吴兴才人怨春风，桃花满陌千里红。紫丝竹断骢马小，家住钱塘东复东。白藤交穿织书笈，短策齐裁如梵夹。雄光宝矿献
贾傅松醪酒，秋来美更香。怜君片云思，一棹去潇湘。
远梦归华顶，扁舟背岳阳。寒蔬修净食，夜浪动禅床。 雁过孤峰晓，猿啼一树霜。身心无别念，馀习在诗章。
荒戍落黄叶，浩然离故关。高风汉阳渡，初日郢门山。 江上几人在，天涯孤棹还。何当重相见，尊酒慰离颜。
道路本无限，又应何处逢。流年莫虚掷，华发不相容。 野渡波摇月，空城雨翳钟。此心随去马，迢递过千峰。
北望神州路。试平章、这场公事，怎生分付。记得太行山百万，曾入宗爷驾驭。今把作、握蛇骑虎。君去京东豪杰喜，想投戈、下拜真吾父。谈笑里，定齐鲁。 两河萧瑟惟狐兔。问当年、祖生去后，有人来否。多少新亭挥泪客，谁
天街如水翠尘空。建章宫。月明中。人未归来，玉树起秋风。宝粟万钉花露重，催赐带，过垂虹。 夜凉沈水绣帘栊。酒香浓。雾濛濛。钗列吴娃，EC72袅带金虫。三十六宫蟾观冷，留不住，佩丁东。
西风一叶送行舟。浅迟留。舣汀洲。新浴红衣，绿水带香流。应是离宫城外晚，人伫立，小帘钩。 新归重省别来愁。黛眉头。半痕秋。天上人间，斜月绣针楼。湘浪莫迷花蝶梦，江上约，负轻鸥。
情如之何，暮涂为客，忍堪送君。便江湖天远，中宵同月，关河秋近。何日清尘。玉尘生风，貂裘明雪，幕府英雄今几人。行须早，料刚肠肯殢，泪眼离颦。 平生秀句清尊。到帐动风开自有神。听夜鸣黄鹤，楼高百尺，朝驰白马，
送秋云万里，算舒卷、总何心。叹路转羊肠，人营燕垒，霜满蓬簪。愁侵。庾尘满袖，便封侯、那羡汉淮阴。一醉莼丝脍玉，忍教菊老松深。 离音。又听西风，金井树、动秋吟。向暮江目断，鸿飞渺渺，天色沈沈。沾襟。四弦夜语
南来数骑，问征尘、正是江头风恶。耿耿孤忠磨下尽，惟有老天知得。短棹浮淮，轻毡渡汉，回首觚棱泣。缄书欲上，惊传天外清跸。 路人指示荒台，昔汉家使者，曾留行迹。我节君袍雪样明，俯仰都无愧色。送子先归，慈颜未老
照野旌旗，朝天车马，平沙万里天低。宝带金章，尊前茸帽风欹。秦关汴水经行地，想登临、都付新诗。纵英游，叠鼓清笳，骏马名姬。 酒酣应对燕山雪，正冰河月冻，晓陇云飞。投老残年，江南谁念方回。东风渐绿西湖柳，雁已
千峰百嶂宜州路。天黯淡、知人去。晓别吾家黄叔度。弟兄华发，远山修水，异日同归处。 樽罍饮散长亭暮。别语缠绵不成句。已断离肠能几许。水村山馆，夜阑无寐，听尽空阶雨。
风雨送人来，风雨留人住。草草杯盘话别离，风雨催人去。泪眼不曾晴，眉黛愁还聚。明日相思莫上楼，楼上多风雨。
艅艎东下，望西江千里，苍茫烟水。试问襄州何处是，雉堞连云天际。叔子残碑，卧龙陈迹，遗恨斜阳里。后来人物，如君瑰伟能几。其肯为我来耶，河阳下士，正自强人意。勿谓时平无事也，便以言兵为讳。眼底山河，楼头鼓角
日近觚棱，秋渐满、蓬莱双阙。正钱塘江上，潮头如雪。把酒送君天上去，琼玉琚玉佩軝鸿列。丈夫儿、富贵等浮云，看名节。天下事，吾能说；今老矣，空凝绝。对西风慷慨，唾壶歌缺。不洒世间儿女泪，难堪亲友中年别。问相
霭芳阴未解，乍天气、过元宵。讶客神犹寒，吟窗易晓，春色无柳。梅梢。尚留顾藉，滞东风、未肯雪轻飘。知道诗翁欲去，递香要送兰桡。清标。会上丛霄。千里阻、九华遥。料今朝别后，他时有梦，应梦今朝。河桥。柳愁未醒
江上旗亭，送君还是逢君处。酒阑呼渡。云压沙鸥暮。 漠漠萧萧，香冻梨花雨。添愁绪。断肠柔橹。相逐寒潮去。
青枫飒飒雨凄凄，秋色遥看入楚迷。谁向孤舟怜逐客？白云相送大江西。
　　余始不欲与佛者游，尝读东坡所作《勤上人诗序》，见其称勤之贤曰：“使勤得列于士大夫之间，必不负欧阳公。”余于是悲士大夫之风坏已久，而喜佛者之有可与游者。　　去年春，余客居城西，读书之暇，因往云岩诸峰间
　　吾少时读《醉乡记》，私怪隐居者无所累于世，而犹有是言，岂诚旨于味耶？及读阮籍、陶潜诗，乃知彼虽偃蹇，不欲与世接，然犹未能平其心，或为事物是非相感发，于是有托而逃焉者也。若颜子操瓢与箪，曾参歌声若出金
汉家五尺道，置吏抚南夷。欲使文翁教，兼令孟获知。盘馐蒟酱实，歌杂竹枝辞。取酒须勤醉，乡关不可思。
撞钟浮玉山，迎我三千指。众中闻謦欬，未语知乡里。我非个中人，何以默识子。振衣忽归去，只影千山里。涪江与中泠，共此一味水。冰盘荐琥珀，何似糖霜美。
门外子规啼未休，山村落日梦悠悠。故园便是无兵马，犹有归时一段愁。
日南藩郡古宣城，碧落神仙拥使旌。津吏戒船东下稳，县僚负弩昼归荣。江山谢守高吟地，风月朱公故里情。曾预汉庭三独坐，府中谁敢伴飞觥。
试说宣城郡，停杯且细听。晚楼明宛水，春骑簇昭亭。罢稏丰圩户，桁杨卧讼庭。谢公歌舞处，时对换鹅经。
　　君子病无乎内而饰乎外，有乎内而不饰乎外者。无乎内而饰乎外，则是设覆为阱也，祸孰大焉；有乎内而不饰乎外，则是焚梓毁璞也，诟孰甚焉！于是有切磋琢磨、镞砺栝羽之道，圣人以为重。豆卢生，内之有者也，余是以好
九重寤寐忆忠诚，故向长沙起贾生。魏阙丝纶新借宠，秦淮草木旧知名。已闻塞下销锋镝，正自胸中有甲兵。万幕从兹无减灶，笑看卧鼓旧边城。诏颁英簜促锋车，暂借长才按转输。昔叹当年无李牧，今知江左有夷吾。休论足食为
初报边烽照石头，旋闻胡马集瓜州。诸公谁听刍荛策，吾辈空怀畎亩忧。急雪打窗心共碎，危楼望远涕俱流。岂知今日淮南路，乱絮飞花送客舟。
春风骋巧如翦刀，先裁杨柳后杏桃。圆尖作瓣得疏密，颜色又染燕脂牢。黄鹂未鸣鸠欲雨，深园静墅声嗷嗷。役徒开汴前日放，亦将决水归河槽。都人倾望若焦渴，寒食已近沟已淘。何当黄流与雨至，雨深一尺水一篙。都水御史亦
闻名欣识面，异好有同功。我亦惭吾子，人谁恕此公。百年双白鬓，万里一秋风。为说任安在，依然一秃翁。
一曲清商，人别后、故园几度。想翠竹、碧梧风采，旧游何处。三径西风秋共老，满庭疏雨春都过。看苍苔、白石易黄昏，愁无数。峄山畔，淇泉路。空回首，佳期误。叹舞鸾鸣凤，归来迟暮。冷淡还如西草，凄迷番作江东树。且
将军报书切，高卧起螭蟠。悲欢离合常事，知己古为难。忆昔草庐人去，郁郁风云英气，千载到君还。歌吹展江底，长铗不须弹。路漫漫，天渺渺，与翩翩。西风鸿鹄，一举横绝碧云端。自笑鹡鸰孤影，落日野烟原上，沙晚不胜寒
兄去游东阁，才堪直北扉。莫忧持橐晚，姑记乞身归。道义无今古，功名有是非。临分出苦语，不敢计从违。
十日春寒不出门，不知江柳已摇村。稍闻决决流冰谷，尽放青青没烧痕。数亩荒园留我住，半瓶浊酒待君温。去年今日关山路，细雨梅花正断魂。
接淅报官府，敢违王事程。宵征江夏县，睡起汉阳城。邻里烦追送，杯盘泻浊清。袛应瘴乡老，难答故人情。
海波平。正相思无限，隔秋水盈盈。徐福不还，鲁连避世，千秋呜咽潮声。试寄语燕昭汉武，问求仙何日到蓬瀛。成连一去，天风海水，何处移情。日暮碧云天远，见蜃楼明灭，蛟渚澄清。千仞银涛，片帆飞度，云山划断空青
龙钟尘满衣，特特叩柴扉。暂慰经年别，人惊千里归。山川秋末后，风雪雁来稀。莫便长休去，明时待发挥。
公身多不定，何路慰飘离。莫以微言合，苦将幽思悲。山程朝醉少，雪屋夜眠迟。即问逢春约，芳菲折赠谁。
亭下依微见远村，亭中离恨若为论。数声歌罢扬帆去，民吏相看有沾痕。
茫茫六合生万灵，周公孔子留贤名。伊余志尚未著调，秋风拔剑东门行。金龟典酒知是谁，逢君使我抬双眉。眼前万事不足问，要须醉倒高阳池。
枫落空江生冻烟，西风羸马不胜鞭。冰消浙水知家近，春到闽山在客先。斜日雁边看故国，孤帆雪里过残年。怜予久负寒鸥约，魂梦从君碧海天。
