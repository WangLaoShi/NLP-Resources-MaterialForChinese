故人西辞黄鹤楼，烟花三月下扬州。孤帆远影碧空尽，唯见长江天际流。
毕竟西湖六月中，风光不与四时同。接天莲叶无穷碧，映日荷花别样红。
渭城朝雨浥轻尘，客舍青青柳色新。(一作：客舍依依杨柳春)劝君更尽一杯酒，西出阳关无故人。
青山横北郭，白水绕东城。此地一为别，孤蓬万里征。 浮云游子意，落日故人情。挥手自兹去，萧萧班马鸣。
城阙辅三秦，风烟望五津。与君离别意，同是宦游人。 海内存知己，天涯若比邻。无为在岐路，儿女共沾巾。
十里黄云白日曛，北风吹雁雪纷纷。 莫愁前路无知己，天下谁人不识君。 六翮飘飖私自怜，一离京洛十馀年。 丈夫贫践应未足，今日相逢无酒钱。
白游泾县桃花潭，村人汪伦常酝美酒以待白李白乘舟将欲行，忽闻岸上踏歌声。桃花潭水深千尺，不及汪伦送我情。  
寒雨连江夜入吴，平明送客楚山孤。洛阳亲友如相问，一片冰心在玉壶。
元和十年，予左迁九江郡司马。明年秋，送客湓浦口，闻舟中夜弹琵琶者。听其音，铮铮然有京都声。问其人，本长安倡女，尝学琵琶于穆、曹二善才。年长色衰，委身为贾人妇。遂命酒，使快弹数曲。曲罢悯默，自叙少小时欢乐
思乡之客空凝嚬，天边欲尽未尽春。独攀江树深不语，芳草落花愁杀人。
杨柳青青著地垂，杨花漫漫搅天飞。柳条折尽花飞尽，借问行人归不归？
为我引杯添酒饮，与君把箸击盘歌。诗称国手徒为尔，命压人头不奈何。举眼风光长寂寞，满朝官职独蹉跎。亦知合被才名折，二十三年折太多。
落叶聚还散，征禽去不归。以我穷途泣，沾君出塞衣。
翻手作云覆手雨，纷纷轻薄何须数。君不见管鲍贫时交，此道今人弃如土。
岸雨过城头，黄鹂上戍楼。塞花飘客泪，边柳挂乡愁。白发悲明镜，青春换敝裘。君从万里使，闻已到瓜州。
万里辞家事鼓鼙，金陵驿路楚云西。 江春不肯留归客，草色青青送马蹄。
重门朝已启，起坐听车声。要欲闻清佩，方将出户迎。晚钟鸣上苑，疏雨过春城。了自不相顾，临堂空复情。
荒村带返照，落叶乱纷纷。古路无行客，寒山独见君。 野桥经雨断，涧水向田分。不为怜同病，何人到白云。
楚江微雨里，建业暮钟时。漠漠帆来重，冥冥鸟去迟。 海门深不见，浦树远含滋。相送情无限，沾襟比散丝。
世人结交须黄金，黄金不多交不深。 纵令然诺暂相许，终是悠悠行路心。
圣代无隐者，英灵尽来归。遂令东山客，不得顾采薇。 既至君门远，孰云吾道非。江淮度寒食，京洛缝春衣。 置酒临长道，同心与我违。行当浮桂棹，未几拂荆扉。 远树带行客，孤村当落晖。吾谋适不用，勿谓知音稀。
万壑树参天，千山响杜鹃。山中一夜雨，树杪百重泉。 汉女输橦布，巴人讼芋田。文翁翻教授，不敢依先贤。
结发未识事，所交尽豪雄。却秦不受赏，击晋宁为功。脱身白刃里，杀人红尘中。当朝揖高义，举世称英雄。小节岂足言，退耕舂陵东。归来无产业，生事如转蓬。一朝乌裘敝，百镒黄金空。弹剑徒激昂，出门悲路穷。吾兄青云士
天台邻四明，华顶高百越。门标赤城霞，楼栖沧岛月。凭高登远览，直下见溟渤。云垂大鹏翻，波动巨鳌没。风潮争汹涌，神怪何翕忽。观奇迹无倪，好道心不歇。攀条摘朱实，服药炼金骨。安得生羽毛，千春卧蓬阙？
木叶纷纷下，东南日烟霜。林山相晚暮，天海空青苍。 暝色况复久，秋声亦何长。孤舟兼微月，独夜仍越乡。 寒笛对京口，故人在襄阳。咏思劳今夕，江汉遥相望。
故关衰草遍，离别自堪悲。路出寒云外，人归暮雪时。 少孤为客早，多难识君迟。掩泪空相向，风尘何处期。
僻巷邻家少，茅檐喜并居。蒸梨常共灶，浇薤亦同渠。 传屐朝寻药，分灯夜读书。虽然在城市，还得似樵渔。
残灯无焰影幢幢，此夕闻君谪九江。 垂死病中惊坐起，暗风吹雨入寒窗。
骨肉缘枝叶，结交亦相因。四海皆兄弟，谁为行路人。况我连枝树，与子同一身。昔为鸳与鸯，今为参与辰。昔者常相近，邈若胡与秦。惟念当离别，恩情日以新。鹿鸣思野草，可以喻嘉宾。我有一罇酒，欲以赠远人。愿子留斟酌
朝闻游子唱离歌，昨夜微霜初渡河。鸿雁不堪愁里听，云山况是客中过。关城树色催寒近，御苑砧声向晚多。莫见长安行乐处，空令岁月易蹉跎。
陶公有逸兴，不与常人俱。筑台像半月，回向高城隅。置酒望白云，商飙起寒梧。秋山入远海，桑柘罗平芜。水色渌且明，令人思镜湖。终当过江去，爱此暂踟蹰。
绿水接柴门，有如桃花源。忘忧或假草，满院罗丛萱。暝色湖上来，微雨飞南轩。故人宿茅宇，夕鸟栖杨园。还惜诗酒别，深为江海言。明朝广陵道，独忆此倾樽。
山高，越水清，握手无言伤别情。将欲辞君挂帆去，离魂不散烟郊树。此心郁怅谁能论，有愧叨承国士恩。云物共倾三月酒，岁时同饯五侯门。羡君素书尝满案，含丹照白霞色烂。余尝学道穷冥筌，梦中往往游仙山。何当脱屣谢时
侧叠万古石，横为白马矶。乱流若电转，举掉扬珠辉。临驿卷缇幕，升堂接绣衣。情亲不避马，为我解霜威。
谪去君无恨，闽中我旧过。大都秋雁少，只是夜猿多。 东路云山合，南天瘴疠和。自当逢雨露，行矣慎风波。
峥嵘赤云西，日脚下平地。柴门鸟雀噪，归客千里至。 妻孥怪我在，惊定还拭泪。世乱遭飘荡，生还偶然遂。 邻人满墙头，感叹亦歔欷。夜阑更秉烛，相对如梦寐。 晚岁迫偷生，还家少欢趣。娇儿不离膝，畏我复却去。 忆昔好追
荒戍落黄叶，浩然离故关。高风汉阳渡，初日郢门山。 江上几人在，天涯孤棹还。何当重相见，尊酒慰离颜。
折花逢驿使，寄与陇头人。江南无所有，聊赠一枝春。
已过才追问，相看是故人。乱离何处见，消息苦难真。拭眼惊魂定，衔杯笑语频。移家就吾住，白首两遗民。
荒邮古戍，剩数朵孤花，落英如许。采香人去。问斜阳一抹，幽情谁诉。金粉凄迷，付与二分尘土。无情绪。伤沦落天涯，飘零似汝。阅东风几度。看万点花飞，春光又暮。芳心自苦。玉颜憔悴，瑶华无语。一笑嫣然，肯学夭
我居北海君南海，万里何曾隔一尘。入蜀诗篇忧国泪，校书生死故人心。不期天外中秋节，相见楼高七十层。广宇雄都凭俯仰，炎黄应庆有儿孙。
感君相赠意，甘馨满床前。而我忽不乐，思彼英格兰。如何为此花，流血一百年。
海内存知己，天涯若比邻。古人聊自遣，此语总非真。学问多奇字，观书少斫轮。何时策杖屦，共醉秣陵春？
昔同白日升穹碧，还同水国司民籍。三年不见频寄书，两月相过忘行役。桃花江上雪霏霏。黄鹤楼中风力微。幽胜逼人魂欲飞，此时不醉无与归。人间美事应有主，别马蹄沾边塞土。南楼一望心凄迷，昨夜疏簷
柳条风暖会吟时，林下池边屐齿移。 别后过从更疏懒，暮蝉嘹乱不胜悲。
人生三万六千日，二万日中愁苦身。惟有无心消遣得，有心到了是痴人。
杨花零落暮春风，醉起南轩夕照红。閒倚焦桐坐无语，故人相隔海门东。
生忆眠云处，当檐列翠屏。有时聊极目，尽日坐忘形。去此心惟苦，悬图恨忽醒。数峰秋欲活，虚籁夜重听。地镇三吴远，天连万古青。几人曾得道，是草即通灵。松鹤閒窥鼎，龛僧闇诵经。终须卜长往，回
聂尧怀抱所翘然，游心圣道三十年。智泉湍激横碧海，文山奇崛凌青天。神充气溢眸子好，常谈尽是经纶道。早求八用活苍黔，莫向尘中虚自老。
嵩阳峰底洞中天，曾共浮丘对掩关。知道高閒少兼济，折腰从此到人间。
閒愁休问意休疑，此事关身合再思。心静易求长世法，气狂难与少年时。新编到底将何用，旧好如今更有谁。犹忆公堂秋会否，绕窗寒竹夜风吹。
老去慵仍甚，荣名旧日疏。又因经岁病，不答故人书。闭閤僧归扣，看山吏散初。何因问心迹，之子最相於。
疏疏芦苇映门墙，更有新秋脍味长。何事轻抛来帝里，至今魂梦绕寒塘。
英贤去世世同悲，管葛才能更比谁。心尽西山离隐后，名喧深殿受恩时。谋猷不枉称人杰，精审真堪作吏师。漫就高原向东哭，路长天远岂能知。
帝乡三十年前别，江外相逢鬓已衰。清论未穷行计速。为君临水立多时。
闻说怀经济，乘閒过隐庐。话言殊不逆，交分合何如。道愧将时背，心非与世疏。凄凄重惜别，蝉噪古槐初。
  绛气浮芝宇，芳风袭芰衣。仙游传凤吹，龙卧净云霏。片叶浮霜小，丸鸿贴汉微。此时瞻眺远，直欲揽支机。蓝若延佳赏，蕙肴留好宾。共听联袂曲，不见折香人。僧扫苔间坐，云生头上巾。石床浑
枫落空江生冻烟，西风羸马不胜鞭。冰消浙水知家近，春到闽山在客先。斜日雁边看故国，孤帆雪里过残年。怜予久负寒鸥约，魂梦从君碧海天。
