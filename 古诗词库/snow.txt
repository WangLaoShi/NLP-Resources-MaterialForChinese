千山鸟飞绝，万径人踪灭。孤舟蓑笠翁，独钓寒江雪。
梅雪争春未肯降，骚人阁笔费评章。梅须逊雪三分白，雪却输梅一段香。
茫茫烟水上，日暮阴云飞。孤坐正愁绪，湖南谁捣衣。
北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。(另版本：都护铁衣冷犹著)瀚海阑干百丈冰，愁云惨淡万里凝。中军置酒饮归客，胡琴
瑞雪惊千里，同云暗九霄。地疑明月夜，山似白云朝。逐舞花光动，临歌扇影飘。大周天阙路，今日海神朝。
有梅无雪不精神，有雪无诗俗了人。日暮诗成天又雪，与梅并作十分春。
天将暮，雪乱舞，半梅花半飘柳絮。江上晚来堪画处，钓鱼人一蓑归去。
　　崇祯五年十二月，余住西湖。大雪三日，湖中人鸟声俱绝。是日更定矣，余挐一小舟，拥毳衣炉火，独往湖心亭看雪。雾凇沆砀，天与云与山与水，上下一白。湖上影子，惟长堤一痕、湖心亭一点、与余舟一芥，舟中人两三粒
十里黄云白日曛，北风吹雁雪纷纷。 莫愁前路无知己，天下谁人不识君。 六翮飘飖私自怜，一离京洛十馀年。 丈夫贫践应未足，今日相逢无酒钱。
飞雪带春风，裴回乱绕空。君看似花处，偏在洛阳东。
年年雪里。常插梅花醉。挼尽梅花无好意。赢得满衣清泪。 今年海角天涯。萧萧两鬓生华。看取晚来风势，故应难看梅花。
金带连环束战袍，马头冲雪度临洮。 卷旗夜劫单于帐，乱斫胡儿缺宝刀。
已讶衾枕冷，复见窗户明。夜深知雪重，时闻折竹声。
日暮苍山远，天寒白屋贫。柴门闻犬吠，风雪夜归人。
月黑雁飞高，单于夜遁逃。欲将轻骑逐，大雪满弓刀。
烛龙栖寒门，光曜犹旦开。日月照之何不及此？惟有北风号怒天上来。燕山雪花大如席，片片吹落轩辕台。幽州思妇十二月，停歌罢笑双蛾摧。倚门望行人，念君长城苦寒良可哀。别时提剑救边去，遗此虎文金鞞靫。中有一双白羽
儿生三日掌上珠，燕颔猿肱秾李肤。十五学剑北击胡，羌歌燕筑送城隅。城隅路接伊川驿，河阳渡头邯郸陌。可怜少年把手时，黄鸟双飞梨花白。秦王筑城三千里，西自临洮东辽水。山边叠叠黑云飞，海畔莓莓青草死。从来战
战哭多新鬼，愁吟独老翁。乱云低薄暮，急雪舞回风。 瓢弃尊无绿，炉存火似红。数州消息断，愁坐正书空。
归鸿声断残云碧。背窗雪落炉烟直。烛底凤钗明。钗头人胜轻。 角声催晓漏。曙色回牛斗。春意看花难。西风留旧寒。
君不见走马川行雪海边，平沙莽莽黄入天。 轮台九月风夜吼，一川碎石大如斗，随风满地石乱走。 匈奴草黄马正肥，金山西见烟尘飞，汉家大将西出师。 将军金甲夜不脱，半夜军行戈相拨，风头如刀面如割。 马毛带雪汗气蒸，五
边草，边草，边草尽来兵老。山南山北雪晴， 千里万里月明。明月，明月，胡笳一声愁绝。
终南阴岭秀，积雪浮云端。林表明霁色，城中增暮寒。
东皋薄暮望，徙倚欲何依。树树皆秋色，山山唯落晖。 牧人驱犊返，猎马带禽归。相顾无相识，长歌怀采薇。
雪似梅花，梅花似雪。似和不似都奇绝。恼人风味阿谁知，请君问取南楼月。 记得旧时，探梅时节。老来旧事无人说。为谁醉倒为谁醒，到今犹恨轻离别。
浪花有意千里雪，桃花无言一队春。一壶酒，一竿身，快活如侬有几人。
风劲角弓鸣，将军猎渭城。草枯鹰眼疾，雪尽马蹄轻。 忽过新丰市，还归细柳营。回看射雕处，千里暮云平。
岁暮阴阳催短景，天涯霜雪霁寒宵。五更鼓角声悲壮，三峡星河影动摇。野哭几家闻战伐，夷歌数处起渔樵。卧龙跃马终黄土，人事依依漫寂寥。
紫禁仙舆诘旦来，青旂遥倚望春台。 不知庭霰今朝落，疑是林花昨夜开。
未洗染尘缨，归来芳草平。一条藤径绿，万点雪峰晴。 地冷叶先尽，谷寒云不行。嫩篁侵舍密，古树倒江横。 白犬离村吠，苍苔壁上生。穿厨孤雉过，临屋旧猿鸣。 木落禽巢在，篱疏兽路成。拂床苍鼠走，倒箧素鱼惊。 洗砚修良
只知逐胜忽忘寒，小立春风夕照间。最爱东山晴后雪，软红光里涌银山。
朔风吹散三更雪，倩魂犹恋桃花月。梦好莫催醒，由他好处行。无端听画角，枕畔红冰薄。塞马一声嘶，残星拂大旗。
我行滞宛许，日夕望京豫。旷野莽茫茫，乡山在何处。 孤烟村际起，归雁天边去。积雪覆平皋，饥鹰捉寒兔。 少年弄文墨，属意在章句。十上耻还家，裴回守归路。
百泉冻皆咽，我吟寒更切。半夜倚乔松，不觉满衣雪。竹竿有甘苦，我爱抱苦节。鸟声有悲欢，我爱口流血。潘生若解吟，更早生白发。
迢递三巴路，羁危万里身。乱山残雪夜，孤烛异乡人。渐与骨肉远，转于僮仆亲。那堪正飘泊，明日岁华新。
银河宛转三千曲。浴凫飞鹭澄波绿。何处是归舟。夕阳江上楼。 天憎梅浪发。故下封枝雪。深院卷帘看。应怜江上寒。
燕塞雪，片片大如拳。蓟上酒楼喧鼓吹，帝城车马走骈阗。羁馆独凄然。 燕塞月，缺了又还圆。万里妾心愁更苦，十春和泪看婵娟。何日是归年。
满地霜华浓似雪。人语西风，瘦马嘶残月。一曲阳关浑未彻。车声渐共歌声咽。换尽天涯芳草色。陌上深深，依旧年时辙。自是浮生无可说。人间第一耽离别。
长安大雪天，鸟雀难相觅。其中豪贵家，捣椒泥四壁。 到处爇红炉，周回下罗幂。暖手调金丝，蘸甲斟琼液。 醉唱玉尘飞，困融香汗滴。岂知饥寒人，手脚生皴劈。
两种风流，一家制作。雪花全似梅花萼。细看不是雪无香，天风吹得香零落。虽是一般，惟高一着。雪花不似梅花薄。梅花散彩向空山，雪花随意穿帘幕。
登楼眺远，见贺兰，万仞雪峰如画。瀑布风前千尺影，疑泻银河一派。独倚危栏，神游无际，天地犹嫌隘。琼台玉宇，跨鸾思返仙界。我醉宿酒初醒，景融诗兴，笔扫千军快。下视红尘人海混，脱履不能长喟。对月清光，饮馀沆瀣
塞外悲风切，交河冰已结。瀚海百重波，阴山千里雪。 迥戍危烽火，层峦引高节。悠悠卷旆旌，饮马出长城。 寒沙连骑迹，朔吹断边声。胡尘清玉塞，羌笛韵金钲。 绝漠干戈戢，车徒振原隰。都尉反龙堆，将军旋马邑。 扬麾氛雾
门外东风雪洒裾。山头回首望三吴。不应弹铗为无鱼。 上党从来天下脊，先生元是古之儒。时平不用鲁连书。
云容冱雪，暮色添寒，楼台共临眺。翠丛深窅。无人处、数蕊弄春犹小。幽姿谩好。遥相望、含情一笑。花解语，因甚无言，心事应难表。 莫待墙阴暗老。称琴边月夜，笛里霜晓。护香须早。东风度、咫尺画阑琼沼。归来梦绕。歌
春风疑不到天涯，二月山城未见花。残雪压枝犹有桔，冻雷惊笋欲抽芽。夜闻归雁生乡思，病入新年感物华。曾是洛阳花下客，野芳虽晚不须嗟。
阑干风冷雪漫漫，惆怅无人把钓竿。时有官船桥畔过，白鸥飞去落前滩。
冻云宵遍岭，素雪晓凝华。入牖千重碎，迎风一半斜。 不妆空散粉，无树独飘花。萦空惭夕照，破彩谢晨霞。
同为懒慢园林客，共对萧条雨雪天。小酌酒巡销永夜，大开口笑送残年。久将时背成遗老，多被人呼作散仙。呼作散仙应有以，曾看东海变桑田。
剑外从军远，无家与寄衣。散关三尺雪，回梦旧鸳机。
长道县和元彦修梅词。彦修，钱塘人，名时敏。坐张天觉党，自户部员外郎谪监长道之白石镇。一朵江梅春带雪。玉软云娇，姑射肌肤洁。照影凌波微步怯。暗香浮动黄昏月。谩道广平心似铁。词赋风流，不尽愁千结。望断江南音
雪晓清笳乱起。梦游处、不知何地。铁骑无声望似水。想关河，雁门西，青海际。睡觉寒灯里。漏声断、月斜窗纸。自许封侯在万里。有谁知，鬓虽残，心未死。
关河冻合梨云，冲寒犹试连钱骑。思量旧梦，黄梅听雨，危阑倦倚。披氅重来，不分明出，可怜烟水。算夔巫万里，金焦两点，谁说与，苍茫意？却忆蛟台往事，耀弓刀，舳舻天际。而今剩了，低迷鱼艇，模粘雁字。我辈登临，残
白鸥问我泊孤舟，是身留，是心留？心若留时，何事锁眉头？风拍小帘灯晕舞，对闲影，冷清清，忆旧游。旧游旧游今在否？花外楼，柳下舟。梦也梦也，梦不到，寒水空流。漠漠黄云，湿透木棉裘。都道无人愁似我，今夜雪，有
天仙碧玉琼瑶，点点扬花，片片鹅毛。访戴归来，寻梅懒去，独钓无聊。一个饮羊羔红炉暖阁，一个冻骑驴野店溪桥，你自评跋，那个清高，那个粗豪？
蔡女昔造胡笳声，一弹一十有八拍。胡人落泪沾边草，汉使断肠对归客。古戍苍苍烽火寒，大荒沈沈飞雪白。先拂商弦后角羽，四郊秋叶惊摵摵。董夫子，通神明，深山窃听来妖精。言迟更速皆应手，将往复旋如有情。空山百鸟散
三日柴门拥不开，阶平庭满白皑皑。 今朝蹋作琼瑶迹，为有诗从凤沼来。
浮玉飞琼，向邃馆静轩，倍增清绝。夜窗垂练，何用交光明月。近闻道、官阁多梅，趁暗香未远，冻蕊初发。倩谁摘取，寄赠情人桃叶。 回文近传锦字，道为君瘦损，是人都说。祅知染红著手，胶梳黏发。转思量、镇长堕睫。都只
蝴蝶初翻帘绣。万玉女、齐回舞袖。落花飞絮蒙蒙，长忆著、灞桥别后。 浓香斗帐自永漏。任满地、月深云厚。夜寒不近流苏，只怜他、后庭梅瘦。
雪里已知春信至。寒梅点缀琼枝腻。香脸半开娇旖旎。当庭际。玉人浴出新妆洗。造化可能偏有意。故教明月玲珑地。共赏金尊沈绿蚁。莫辞醉。此花不与群花比。
江南江北雪漫漫。遥知易水寒。同云深处望三关。断肠山又山。天可老，海能翻。消除此恨难。频闻遣使问平安。几时鸾辂还。
天上飞琼，毕竟向、人间情薄。还又跨、玉龙归去，万花摇落。云破林梢添远岫，月临屋角分层阁。记少年、骏马走韩卢，掀东郭。 吟冻雁，嘲饥鹊。人已老，欢犹昨。对琼瑶满地，与君酬酢。最爱霏霏迷远近，却收扰扰还寥廓。
巧沁兰心，偷黏草甲，东风欲障新暖。谩凝碧瓦难留，信知暮寒轻浅。行天入镜，做弄出、轻松纤软。料故园、不卷重帘，误了乍来双燕。 青未了、柳回白眼。红欲断、杏开素面。旧游忆著山阴，厚盟遂妨上苑。寒炉重暖，便放慢
霓节飞琼，鸾驾弄玉，杳隔平云弱水。倩皓鹤传书，卫姨呼起。莫待粉河凝晓，趁夜月、瑶笙飞环佩。正蹇驴吟影，茶烟灶冷，酒亭门闭。 歌丽。泛碧蚁。放绣帘半钩，宝台临砌。要须借东君，灞陵春意。晓梦先迷楚蝶，早风戾、
东风未起，花上纤尘无影。峭云湿，凝酥深坞，乍洗梅清。钓卷愁丝，冷浮虹气海空明。若耶门闭，扁舟去懒，客思鸥轻。 几度问春，倡红冶翠，空媚阴晴。看真色、千岩一素，天澹无情。醒眼重开，玉钩帘外晓峰青。相扶轻醉，
风悲画角，听单于、三弄落谯门。投宿骎骎征骑，飞雪满孤村。酒市渐闲灯火，正敲窗、乱叶舞纷纷。送数声惊雁，下离烟水，嘹唳度寒云。 好在半胧溪月，到如今、无处不销魂。故国梅花归梦，愁损绿罗裙。为问暗香闲艳，也相
却月凌风度雪清。何郎高咏照花明。一枝弄碧传幽信，半额涂黄拾晚荣。 春思淡，暗香轻。江南雨冷若为情。犹胜远隔潇湘水，忽到窗前梦不成。
春到南楼雪尽。惊动灯期花信。小雨一番寒。倚阑干。 莫把阑干倚。一望几重烟水。何处是京华。暮云遮。
雪洗虏尘静，风约楚云留。何人为写悲壮，吹角古城楼。湖海平生豪气，关塞如今风景，剪烛看吴钩。剩喜然犀处，骇浪与天浮。 忆当年，周与谢，富春秋，小乔初嫁，香囊未解，勋业故优游。赤壁矶头落照，肥水桥边衰草，渺渺
绛雪生凉，碧霞笼夜，小立中庭芜地。昨梦西湖，老扁舟身世。叹游荡，暂赏、吟花酌露尊俎，冷玉红香罍洗。眼眩魂迷，古陶洲十里。 翠参差、澹月平芳砌。砖花滉、小浪鱼鳞起。雾盎浅障青罗，洗湘娥春腻。荡兰烟、麝馥浓侵
梅花浑似真真面，留我倚阑杆。雪晴天气，松腰玉瘦，泉眼冰寒。兴亡遗恨，一丘黄土，千古青山。老僧同醉，残碑休打，宝剑羞看。
长笑蛇医一寸腹，衔冰吐雹何时足。苍鹅无罪亦可怜，斩颈横盘不敢哭。岂知泉下有猪龙，卧枕雷车踏阴轴。前年太守为旱请，雨点随人如撒菽。太守归国龙归泉，至今人咏淇园绿。我今又复罹此旱，凛凛疲民在沟渎。却寻旧迹叩
梨花满院飘香雪，高搂夜静风筝咽。斜月照帘帷，忆君和梦稀。小窗灯影背，燕语惊愁态。屏掩断香飞，行云山外归。
雪霏霏，风凛凛，玉郎何处狂饮？醉时想得纵风流，罗帐香帷鸳寝。春朝秋夜思君甚，愁见绣屏孤枕。少年何事负初心？泪滴缕金双衽。
　　雪落在中国的土地上，　　寒冷在封锁着中国呀……　　风，　　像一个太悲哀了的老妇。　　紧紧地跟随着，　　伸出寒冷的指爪，　　拉扯着行人的衣襟。　　用着像土地一样古老的话，　　一刻也不停地絮
